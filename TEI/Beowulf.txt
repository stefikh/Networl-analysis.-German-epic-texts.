———————————
secg eft ongan
sið <rs ref="Beowulf">Beowulfes</rs> snyttrum styrian
ond on sped wrecan spel gerade,
wordum wrixlan. Welhwylc gecwæð
þæt he fram <rs ref="Sigemunt">Sigemundes</rs> secgan hyrde
ellendædum, uncuþes fela,
<rs ref="Sigemunt">Wælsinges</rs> gewin, wide siðas,
þara þe gumena bearn gearwe ne wiston,
fæhðe ond fyrena, buton <rs ref="Sinfjötli">Fitela</rs> mid <rs ref="Sigemunt">hine</rs>,
þonne <rs ref="Sigemunt">hea</rs> swulces hwæt secgan wolde,
<rs ref="Sigemunt">eam</rs> <rs ref="Sinfjötli">his nefan</rs>, swa hie a wæron
æt niða gehwam nydgesteallan;
hæfdon ealfela eotena cynnes
sweordum gesæged. <rs ref="Sigemunt">Sigemunde</rs> gesprong
æfter deaðdæge dom unlytel,
syþðan <rs ref="Sigemunt">wiges</rs> heard wyrm acwealde,
hordes hyrde. <rs ref="Sigemunt">He</rs> under harne stan,
<rs ref="Sigemunt">æþelinges</rs> bearn, ana geneðde
frecne dæde, ne wæs <rs ref="Sigemunt">him</rs> <rs ref="Sinfjötli">Fitela</rs> mid.
hwæþre <rs ref="Sigemunt">him</rs> gesælde ðæt þæt swurd þurhwod
wrætlicne wyrm, þæt hit on wealle ætstod,
dryhtlic iren; draca morðre swealt.
Hæfde aglæca elne gegongen
þæt <rs ref="Sigemunt">he</rs> beahhordes brucan moste
selfes dome; sæbat gehleod,
bær on bearm scipes beorhte frætwa,
<rs ref="Welsunc">Wælses</rs> <rs ref="Sigemunt">eafera</rs>. Wyrm hat gemealt.
Se wæs wreccena wide mærost
ofer werþeode, wigendra hleo,
ellendædum he þæs ær onðah,
siððan <rs ref="Heremod">Heremodes</rs> hild sweðrode,
eafoð ond ellen.