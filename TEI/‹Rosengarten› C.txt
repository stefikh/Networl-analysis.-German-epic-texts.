———————————
Hie hebet sich der große Rosengarte von Wormse 
und heizzet Der grozze Rosengarte 

Was man von richen kunegen gesinget und geseit 
die hie vor hant geworben nach grozzer werdekeit 
Sie striden frumeclichen um pris und auch um ere 
und fůrten keiserlichen ir schilt und ire spere 
Dorch die schonen frauwen sie liden ungemach 
Sie konden schilde verhawen und liehter helme dach 
mit yren scharphen swerten die sie fůrten in der hant 
Des můste von yn engelden maneg kůner wygant 
Eine stat lyt an dem Rine die ist so wůnnesam 
und ist geheizzen Wormeße sie weiz noch maneg man 
Dar inne saz ein recke der hatte stolczen můt 
Er was geheizzen <rs ref="Gibech">Gybeche</rs> und was ein kůneg gůt 
Der hatte bi siner frawen dry sůne hochgeborn 
und auch ein schonz megetin důrch die ward verlorn 
maneg kůner degen so man uns von in seyt 
<rs ref="Kriemhild">Krymhilt</rs> was sie geheizzen die keyserlich meydt 
Sie begonde fryen ein stoltzer wygant 
der was geheizzen Sifrid ein helt uß Niderlant 


und maneg edel gesteine was auch dar in getragen 
die lůhten ůz den borten fůr war ich uch daz sagen 
Ez was in deme garten freude und wůne gnůog 
Hey was der garte rosen und liehter blůmen drůg 
Die mir des garten hůdent zwolfe sint der kůnen degen 
die plegent mir der rosen sie sint vil ůz erwegen 

Der erste daz ist min vater ein kůneg hoch genant 
<rs ref="Gernot">Gernot</rs> und <rs ref="Gunther">Gůnther</rs> die sint vil wol bekant 
Der firde heizzet <rs ref="Hagen">Hagen</rs> der letzet mangen in den dot 
der fůnfte heizzet Fuloker der machet grozze not 
Der seste heizzet Půsolt der sybende <rs ref="Schrutan">Strůthan</rs> 
der ahte heizzet <rs ref="Ortwin">Ortwin</rs> der ist ein kůner man 
Der nůonde heizzet <rs ref="Asprian">Aspryan</rs> des lip ist unverzeyt 

Der zehend heyset <rs ref="Walther">Walther</rs> von dem Wasgenstein 
und ist an dem Rin der kunsten fůrsten ein 
Der eylfft heyset <rs ref="Studenfuß">Studenfuß</rs> und kan auch fehten wol 
und gyt in den stryten den recken sweren zol 
Der zwoelfft heyset <rs ref="Siegfried">Syfrid</rs> ein helt von Niderlant 


der anger wirt gerodet und von blůde naz 
Do sprach die koneginne Wie moht uns wesen baz 
Het ich einen boden sprach die konegin 
der do hyne gein Berne min diener wůlde sin 
deme wůld ich lonen mit miner milten hant 
daz er den Wůlfingen dise mere tede bekant 
Do sprach ein fůrste jůnger ein hirczoge von Prafant 
Ir hant ůf uwerme hofe koneginne hoch genant 
ein schone jůngfrawen der han ich daz ist war 
mit sper und auch mit schilde gedienet achte jar 
Sie ist geheizzen Versabe die edel hirczogin 
Gebent ir mir zů wybe daz schone megetin 
uwer bode wůld ich werden gein Berne in die lant 
nach den Wůlfingen wůrd ich von uch gesant 

Sie nam yn by hende und fůrt yn al zů hant 
in eyne kemmenate do sie die maget vant 
Sie sprach Vil edel Versabe schone und wol gemůt 
lobe zů manne dysin ritter daz důonket mich vil gůt 
Er wil unser bode werden gein Berne in dy lant 
nach den Wůlfingen so han ich yn gesant 
Die tůrsten ůz deme lande die komen uns ůber Rin 
Sich hebet ein michel hauwen Wie moht uns baz gesin 
Ich bin nit uwer eygen sprach die hirczogin 
Wolt ir die helde morden daz sal ane mine schůlde sin 
Ym wirt ane mich gelonet sal er glůcke han 
Er sal dorch minen willen die bodeschaft nit bestan 
Er sprach Nement von miner hende diz gůlden fingerlin 
ob ich do zů Berne verliese daz heubet min 
daz ir doch sollent wizzen daz ich nach ritters syden 
jůngfrawe dorch uwern willen gein Berne si geriden 
Die sprach War ir komet der lande so můz uch got bewarn 
Man sach mit grozzen eren den hirczogen von ir farn 
Do nam ůz sinem lande der fůrste lobesam 
fůnf hůndert ritter kůne die waren wol getan 
Do schiften sie vil balde zů Wůrmz uber Rin 
do musten sie die erste naht zů Heidelberge sin 
An dem fyrden dage kwamen sie mit eren do 
in die gude stat zů Ausbůrg do wůrden sie vil fro 
Dar nach kwamen sie zů Gartach und sahen Berne do an 
Do sprach der herczoge der ritter lobesan 
nůo bindent ůff die helme Ich wenen ez si uns not 
ich foht daz uns ver <rs ref="Kriemhild">Krymhilt</rs> habe versendet in den dot 
Do sprach ein kůner ritter zů deme fůrsten gůt 
Do ir so zageliche woldent wenden uwern můt 
do soldent ir uns bilche bij Rine han gelan 
Ir hant mit uwern worten vil zageliche getan 
Do sprach der jůnge herczoge Daz werdent ir wol gewar 
ob ich zagelichen hie fehten an der schar 
Sal ich hie zů Berne verliesen minen lyp 
ich machen důsent wytewen dy noch sint ritterez wip 

Zehen hůndert ritter hatte der Berner lobesan 
die yme zů den zyden waren undertan 
Die hatte zů hůse geladen der Berner unverzeyt 
mit yn die schonen frawen so man uns von yme seit 
Die recken hatten gezzen die tafeln waren bloz 
do man den herren allumme und umme wazzer goz 
Do hůb sich von den tafeln eine wůnnecliche schar 
Do sprach der faut von Berne Nement alle war 
sitzent alle stille und gebent mir den rat 
Uns koment fremde geste wie ez darumme stat 
verwaphent fyentlichen und rident dorch min lant 
gar ane min geleide daz ist mir wol bekant 
Wie sollen wir sie enphahen Sie sint unverzeit 
Nieman sie mag erkennen daz ist mir vil leit 
Do sprachen sie vil gliche hern <rs ref="Dietrich">Dieterichez</rs> man 
Mit herten swertez slegen sollen wir sie enphan 
An den selben stunden kwamen die geste fůr den sal 
und erbeizzeten ritterliche frolichen uber al 
<rs ref="Wolfhart">Wolfhart</rs> der was gegangen an ein finster stan 
Er sprach Lieber herre die geste ich gesehen han 
Wer ich nůo gewappent in die ringe min 
so wůld ich fůr dyse reise nit zů hymelriche sin 
Do gyng an ein finster ein herczogin zů hant 
dy was zů gysel gesetzet in Lampartenlant 
Ir zůht und ir ere hatte sie vil unverlorn 
Die selbe herczoginne von dem Rine was geborn 
Sie sprach Mir sint die geste ein deil wol bekant 
Er ist geheizzen <rs ref="Sabin">Sabin</rs> ein herczoge von Pravant 
ůber hof gyng trade do sie die geste vant 
Sie sprach Sit gode willekom edel herczoge von Pravant 
und alle uwer dienest wie die sint genant 
Her <rs ref="Dietrich">Dieterich</rs> von Berne der ist uch nit reht erkant 
daz ir gent so verwapent ir recken unverzeit 
und sit mit grymme her bekomen Daz mag uch werden leit 

Daz můwet yn vil sere und alle sine man 
Mit zehen hůndert recken so wil er uch bestan 
Er sprach Getůrsten wir jůngfrawe mit uch fůr yn gan 
und mohten uwer geleide vil edel maget han 
ich und alle mine man die mit mir hie sin 
des wůrd uch wol gelonet ůff die truwe min 
nůo bin ich ellende hie sprach die schone maget 
Mohtent ir min icht geniezzen daz wer uch unversaget 
Des dancket ir mit zůhten der herre von Pravant 
Wir han an uch geleides gnůog Sie nam yn bij der hant 
und fůrt yn zůhteclichen ůff hern <rs ref="Dietrich">Dieterichez</rs> sal 
Do grůzt er die herschaft besůnder ůber al 
Got grůzze důsent stůnde den wirt vil hoch geborn 
den diz edel gesinde hat zů herren ůz erkorn 
Des antwůrt ym in zůhten der Berner lobesam 
als ez dogentlichen einem fůrsten wol gezam 
Got dang uch důsent stůnde ir recke wol geborn 
wanne mich diz gesinde hat zů herren ůz erkorn 
Sit willekom enphangen Ir sollent mich wizzen lan 
ob ich bij minen zyden wider uch habe getan 
daz ir so wol verwaphent fůr mine tafeln sit gegan 
Hettent ir rehte sinne ir sůldent ez han gelan 
Des antwůrt ym in zůhten der herre von Pravant 
Do waren uns hie zů Berne die wirte vil unbekant 
Weme solde wir han gelazzen die ringe stehelin 
Uns hat fůr uch geleidet ein schonz megetin 
Sie sprach Herre lat geniezzen min dorch aller frawen ere 
des biden ich uch edel fůrste die rede mir nieman verkere 
und daz ir wůllent eren die hymelesche meyt 
Do sprach der faut von Berne Daz sij uch unverseit 
Do sprach der herczoge zů dem fůrsten hoch genant 
nůo heizzent lesen dise briefe die sint uch gesant 
Sie sendet uch vom Rine eine here konegin 
ir vater heizzet <rs ref="Gibech">Gybeche</rs> der bode wir hie sin 
Was dar ane geschriben ste daz lese ein gelerter man 
ůf sprang do vil schiere des Berners kappelan 

Do sprach der schribere Hie stet wunders vil 
wer sij ritter worden oder ritter werden wil 
der sal die mer ane horen und nahe zů mir stan 
Was an den brief geschriben ste sprach der kappelan 
Eine konegin vom Rine hat boden her gesant 
Ez stet an disen briefe ir recken hoch genant 
sie heget einen anger mit rosen wol bekleit 
der ist einer myle lang und einer halben breit 
darumme get eine můre daz ist ein borte fin 
Trůcz sie allen fůrsten daz ir einer kome drin 
Sie hat auch erzogen eine linde die ist so wyt 
daz sie fůnf hůndert frawen vil gůt schede gyt 
Dar under stet ein gesydele daz ist also rich 
von edelm helfenbeine daz wizzent sicherlich 
underleit mit marmel steine lůter als ein glas 
dar ůffe lit matraz und syde daz bezzer niht enwas 
Dar zů koment frawen der ist also vil 
die plegent grozzer freude und manger hande spil 
Do hyne solt ir ryden wolt ir die kůrtzewile sehen 
Auch wizzent herre von Berne do můz stridez vil geschehen 
Ir sollent uch bereiden und rident an den Rin 
Do sehent ir mit spilenden augen maneg schonez megetin 
Ir můnde die sint rosen rot ir helse sint sne wiz 
In deme rosen garten do findent ir allen fliz 
Sie hat ir bi deme Rine zwolf recken ůz erkorn 
Wer in den garten komen wil der můz sin verlorn 
Sie sollent fehten in den rosen mit ellenthafter hant 
Man gyt ir yeclichem eine jůngfrawe dar zů ein widz lant 
Gein den solt ir brengen zwolf recken lobelich 
daz sie mit eren fehten mit den helden rich 
Auch enbůdet yren grůz die schone <rs ref="Kriemhild">Krymhilt</rs> 
von Berne hern <rs ref="Dietrich">Dieterichen</rs> ob ir uwer schilt 

und uwern helm lihten fůrent an den Rin 
trůz ob ir getůrret enbůdet uch daz megetin 
In deme rosen garten gyt die linde lihten schin 
dar ůf gewirket mit listen drů důosent fogelin 
gesmit ůz rodem golde hol und wůnnenclich 
wan sie der wint erwewet ir stymme ist freuden rich 
So man den balg důhet dorch die růren get der wint 
oben in die linde do die fogel sint 
So singent sie gein ein ander einer kleine der ander groz 
Ez wart nie man so trureg daz in der kůrtzewil vertroz 
Auch sint der helde zwolfe die der rosen pleger sin 
Uch enbůdet die koneginne trůtz daz ir koment drin 
Welche zwolfe den andern gesygent in den rosen an 
der blůmen zů eyme krancze gyt man ye dem man 
Wer den sinen ane gesyget der sal der tůrste sin 
den kůsset ein jůngfrawe und seczet ym ůf ein krentzelin 
nů kůsse sie der tyfel also sprach <rs ref="Wolfhart">Wolfhart</rs> 
Mag ich ez ůbereg werden ich kome nit an die fart 
Solicher abentůre der wil ich enbern 
wůrd ich dorch sie verhawen ez můste mir sere swern 
Hat yn der ůbel tyfel erdaht den wůnderlichen font 
Ich finde wol hie zů Berne einen roselechten mont 
Noch han wir hie heyme vil manege schone meyt 
der yegeliche von golde eine kron ůffe treyt 
Mit den wil ich dantzen und froliche sin 
Fehtent ir in den rosen vor der konegin 
Do sprach gezogentliche der alde <rs ref="Hildebrand">Hiltebrant</rs> 
Wir sollen nach rosen riden in kůneg <rs ref="Gibech">Gybechen</rs> lant 
Sie mag ez wol vollenden sie ist eine koneginne rich 
nů sagent uns von den zwolfen sprach von Bern her <rs ref="Dietrich">Dieterich</rs> 
Do sprach der schrybere Wolt ir her zů getagen 
wolt ir sie horen nennen die wil ich uch sagen 
Die des garten hůdent daz sint die kůnste man 
so man sie bi dem Rine irgent finden kan 
Der erste daz ist <rs ref="Gibech">Gybeche</rs> der ist uch wol bekant 
do nyden bij dem Rine do dienent ym die lant 
der ander daz ist <rs ref="Gunther">Gůnther</rs> sin sůn vil unverzeit 
der dritte daz ist <rs ref="Gernot">Gernot</rs> von dem man wonder seit 

der firde daz ist <rs ref="Hagen">Hagen</rs> von <rs ref="Hagen">Tronje</rs> ist er genant 
der fůnfte daz ist <rs ref="Volker">Fůlker</rs> von Alzei wol bekant 
der seste daz ist Pusolt ein rese unmazzen groz 
der sibende daz ist <rs ref="Schrutan">Strůthan</rs> stridez yn nie vertroz 
der achte daz ist <rs ref="Ortwin">Ortewin</rs> von siner kůnheit man seit 
der nůnde daz ist <rs ref="Asprian">Asprian</rs> des lip ist unverzeit 
der zehende daz ist <rs ref="Walther">Walther</rs> von dem Wasgenstein 
er ist an deme Rine der kůnsten recken ein 
der eilfte daz ist Stůffing der kan striden wol 
er gyt in hirten stůrmen den recken sweren zol 
der zwolfte daz ist <rs ref="Siegfried">Sifrit</rs> ein helt von Niderlant 
er stridet nach grozzen eren mit siner fryen hant 
nů wil ez sich heben also sprach <rs ref="Hildebrand">Hiltebrant</rs> 
Ich frawe mich der mere die uns sint gesant 
Ez kůmet nů vil ebene daz ich lange bat 
Ich wene fetter <rs ref="Wolfhart">Wolfhart</rs> důo werdest fehtens sat 
nů laz die rede bliben vetter <rs ref="Hildebrand">Hiltebrant</rs> 
Ich wil dorch rosen willen nit riden in daz lant 
Sold ich gein Wůrmse ryden um einen rosen krantz 
ee wil ich heime lieber min heubet halden gantz 
Lesent lieber meister sprach her <rs ref="Dietrich">Dieterich</rs> der degen 
wes sollent die zwolf recken in den rosen plegen 
Welcher des tages ist ein herre der sal der tůrste sin 
den kůsset eyne jůngfrawe und setzet ym ůf ein krenzelin 
nů kůsse sie der tyfel also sprach <rs ref="Wolfhart">Wolfhart</rs> 
Kome do hine wer do wolle ich wil nit an die fart 
Do sprach der helt <rs ref="Witege">Wyteche</rs> Daz selbe reht si auch min 
Ich enbern auch wol ires kussens mag ich ez ůbereg sin 
nů versprich dich nit zů verre so sprach her <rs ref="Hildebrand">Hiltebrant</rs> 
Ez hat die schone <rs ref="Kriemhild">Krymhilt</rs> besůnder nach dir gesant 
Ich wil do hyne riden gein Wormez an den Rin 
und brengen miner frauwen ein rosen krenczelin 
Wer weiz sprach abe <rs ref="Wolfhart">Wolfhart</rs> wie uch dort geschiht 
Die dort der rosen hůden die lant ir uch vergebens nicht 

Nomine domine so sprach her <rs ref="Dietrich">Dieterich</rs> 
wie sint dyse frauwen so rehte wůnderlich 
daz ir vil selden keine wil nemen eynen man 
ich enhabe mit yme gestriden oder můz yn noch bestan 
Sleht er mich zů tode oder sere wont 
so kusset er sie mynneclichen an yren roden mont 
dar zů hat er verdienet einen rosen krancz 
So blibent herre von Berne so haldent ir uwer heubet gantz 
Aber ich wil ryden an den Rin so sprach der wygant 
zů den schonen frawen daz sie werden mir bekant 
Vil lihte wirt mir ein rosen krancz von der konegin 
ein helsen und ein kůssen des můz ich getůret sin 
Do schemte sich her <rs ref="Dietrich">Dieterich</rs> daz er die rede hatte getan 
Er sprach Getrůwer <rs ref="Hildebrand">Hiltebrant</rs> důo salt mich wizzen lan 
wie daz wir mit eren komen an den Rin 
Do sprach der alde <rs ref="Hildebrand">Hiltebrant</rs> Daz sal geschehen sin 
Wir sollen boden senden in der Hůnen lant 
zů kůneg <rs ref="Etzel">Etzel</rs> deme richen daz ym werde bekant 
dyse grozze schonheit die sie hant an deme Rin 
und daz ir do wůllent schauwen die schonen megetin 
Vil me stet an dem briefe sprach der kappelan 
trůtz und widertrůtz ob ir ez getůrrent lan 
Koment ir nit zů dem Rine ir recke lobesan 
ir getůrrent nůmmer mere an fůrsten stat gestan 
Dyser brief ist bose sprach von Berne der kůne man 
des můzzen die boden engelden den lip verloren han 
Zehen hůndert ritter iren harnesch lahten an 
Vil manec schone frawe half bereiden yren man 
Do entwichen yn die geste nit als um ein kleinz har 
Sie bůnden ůf ir helme daz sagen ich uch fůr war 
und griffen zů den swerten Sie waren unverzeit 
und namen zů den armen ir schilde waren breit 

Der edeln hirczoginne zůgyng ir geleide zů hant 
Sie gyng mit truregem můte do sie <rs ref="Wolfhart">Wolfharten</rs> vant 
Sie sprach <rs ref="Wolfhart">Wolfhart</rs> herre laz dir beklaget sin 
wol důogenthafter ritter die mine hercze pin 
Sie sprach Der Bernere versinnet sich niht baz 
Er hat gein den gesten gewendet sinen haz 
nů hilf den edeln gesten des hastů ere und frůmen 
so wil ich dir zů lone geben minen magetůmen 
Des antwůrt ir mit zůhten der vil kůne degen 
Ich enkan dekeiner frauwen mit eren nit geplegen 
Min hercze ist nit wyse ez ist ůnzůhten vol 
ez ist mine groste freude wan ich fechten sol 
Doch wer den edeln gesten hůde důot kein leit 
den slahen ich endelichen daz habent ůf minen eit 
Des neig yme do vor liebe die edel herczogin 
Man zoch do <rs ref="Wolfhart">Wolfharten</rs> daz gůde ros sin 
<rs ref="Wolfhart">Wolfhart</rs> der vil kůne rief daz ez dorch helme doz 
sine kraft und sine sterke die waren harte groz 
Ich helfen hůde den gesten daz wizzent alle gar 
Her <rs ref="Dietrich">Dieterich</rs> lieber herre nů hor ein rede die ist war 
důo vil edeler fůrste gedencke rehte her an 
obe důo zů boden sentes einen byder man 
getůrst er dan nit werben darum ir hettent yn gesant 
under allen recken můst er sin geschant 
Des lobet yn in zůhten der alde <rs ref="Hildebrand">Hiltebrant</rs> 
nů lone dir got <rs ref="Wolfhart">Wolfhart</rs> důo stolczer wygant 
Ich han selden me gesehen so vil diner bescheidenheit 
Ich sprechen ůf mine trůwe Alle schande ist dir leit 
Do sprach <rs ref="Hildebrand">Hiltebrant</rs> der alde Wol lieber herre min 
enphach nach dinen eren baz die geste din 
důo salt sie diner wirtschaft hie geniezzen lan 
und důo yn daz beste daz stet dir vil wol an 
Do sprach der Bernere Getrůwer <rs ref="Hildebrand">Hiltebrant</rs> 
nů rat mir daz beste vil kůner wygant 
wie daz wir mit eren komen an den Rin 
und daz wir die wydertrůcze tryben yn do wyder in 
Wir můzzen zů deme Rine sprach her <rs ref="Hildebrand">Hiltebrant</rs> 
Do sollen wir helme hauwen so sprach der wygant 
daz das blůt do hyne flůzzet und gyt den widerswal 
Dang habe sprach do <rs ref="Wolfhart">Wolfhart</rs> so wil ich ůff die wal 

Wol dan ir werden geste sprach <rs ref="Wolfhart">Wolfhart</rs> alzů hant 
legent abe und lat behalten uwer stehelin gewant 
und ezzent minez herren brot und trinkent sinen win 
Man gyt ez uch willecliche wie lang ir hie wollent sin 
Des frawten sich die geste mit frolicher art 
Vil maneg lihter halsberg von libe do gezogen wart 
Pheller und samyt leiden sie mit freuden an 
Man sach die edeln geste zůhtecliche gan 
Do gab man den kůnen recke eine grozze kraft 
daz man ůf der fůrsten hofe heizzet wirtschaft 
Do blyben sie zů Berne biz an den zehenden dag 
die wile maneg ritter mit yn kůrtzewile plag 
Zehen hůndert marg goldez gab yn der Berner do 
Die hoch gelopten geste maht er alle fro 
und kleitte sie alle gliche in gůt pheller gewant 
beslagen wol mit golde daz namen sie zů hant 
Do gyng der herczoge mit fůnf hůndert siner man 
vil gezogentliche fůr den Berner stan 
Er sprach Wol edeler fůrste moht eß in holden sin 
den ůrlaup hette wir gerne wir wolden an den Rin 
Do sprach der faut von Berne der degen unverzeit 
Min urlaup und min hůlde die ist uch unverseit 
Ich geleid uch ůz minem lande mit fůnf hůndert man 
wolt ir hie langer bliben daz ist liebe mir getan 
Des dancket yme tůgentlichen der herczoge <rs ref="Sabin">Sabin</rs> 
Wol edeler faut von Berne wir wolden an den Rin 
Die herren von dem Rine wůrden in stahel do bekleit 
Der edel fůrste von Berne do selber mit yn reit 
mit fůnf hůndert siner manne so er sie tůrest vant 
er geleite sie mit eren dorch Lampartenlant 
Do sie von Berne kwamen und Gartach sahen an 
do sprach der herczoge zů dem Berner lobesan 
nů kerent wider herre heim in uwer lant 
ir hat uns verre gedienet mit uwern helden hoch genant 
Waz ir nů wollent inbieden der keiserlichen maget 
daz wirt ir endeliche do von mir gesaget 
Do sprach der Bernere nů sagent mer der konegin 

———————————


dem sint die resen alle dorch fohte ůndertan 
Dem ich auch sinen glichen vil wol finden kan 
<rs ref="Heime">Heime</rs> der ritter kůne sal uns den resen wol bestan 
Wer bestet dan einen resen der heizzet <rs ref="Asprian">Aspryan</rs> 
Der treit zwei swert mit yme do mit er fehten kan 
Gein deme wil ich schicken einen stoltzen jůngen man 
Wytege der vil starke der mag yn harte wol bestan 
Wer bestet uns Stůffingen den kůneg von Yrlant 
Der wil under den recken der kůnste sin genant 
Dem ich sinen glichen auch wol finden kan 
Yn bestet Hertnit von Růßen der kůneg lobesan 
Wer bestet den jůngen den kůneg <rs ref="Gernot">Gernot</rs> 
Der hat vil der recken verwůndet in den dot 
Er hat in kůrczen jaren erslagen manegen degen her 
Yn bestet von Bechelaren der margrave <rs ref="Rüdiger">Růdeger</rs> 
Wer bestet <rs ref="Gunther">Gůnther</rs> <rs ref="Kriemhild">sinen</rs> brůder den fůrsten ůzerwelt 
Der kan in hirten stůrmen gefehten als ein helt 
Mit deme lan wir striden den herczogen Amelůng 
der verzagete nie in stůrmen der snelle degen jůng 
Wer bestet yren vater den kůneg hoch geborn 
Daz důn ich sprach <rs ref="Hildebrand">Hiltebrant</rs> der degen ůz erkorn 
Wie gra mir der bart ist er wirt ez nit erlan 
duhte sich noch eins so kůne der kůneg lobesan 
Wer bestet nů Fůlkeren den ůzerwelten degen 
Der ist in hirten stůrmen gein hůnderten verwegen 
Dem ich nů sinen glichen nirgent finden kan 
yn bestůnde dan min brůder der starke monich <rs ref="Ylsam">Ylsan</rs> 
Der ist uns leider fremde so sprach er <rs ref="Hildebrand">Hiltebrant</rs> 
yedoch wil ich yn sůchen do ich yn bi wylen vant 
Do sprach der Bernere Wie mag daz werden war 
Er ist in siner kotte gewesen me dan zwenzeg jar 
Wizzent ir nit herre was uch der munich swůr 
do ir ym erleuptent daz er in daz kloster fůr 
Er globt uch eine reise und swůr uch einen eyt 
wan uch sin aller nodest wer so wůld er uch sin bereit 

Noch weiz ich dort einen vor dem ich sorge han 
Wer sol uns in den rosen den zwolften helt bestan 
Der ist geheizzen <rs ref="Walther">Walther</rs> von dem Wasgenstein 
und ist an deme Rine der kůnsten recken ein 
Dem ich sinen kempen weiz got nicht finden kan 
ez si dan <rs ref="Dietleip">Dietleip</rs> von Stiere der ist ein starker man 
Hůlf uns der jůnge herczoge vil lieber herre min 
so mohten wir mit freuden wol riden an den Rin 
Do sprach der wol gezogen von Berne her <rs ref="Dietrich">Dieterich</rs> 
Ich han yme getienet kleine daz růwet ytzůnt mich 
Wist er die rehte mere von <rs ref="Kriemhild">Kriemhilt</rs> ůbermůt 
so ride mit uns an den Rin der edel degen gůt 
Hett ich nů einen boden sprach her <rs ref="Dietrich">Dieterich</rs> 
der mir wůlde werben die bodeschaft endelich 
mit dem so wůld ich teilen bůrge unde lant 
Do sprach der jůnge <rs ref="Siegestab">Sygestap</rs> Ich werb ez alzů hant 
Des danket ym in zůhten der Berner unverzeit 
<rs ref="Siegestab">Sygestap</rs> der jůnge gein Stire balde reit 
er sůchte Dietleiben den vil snellen degen 
Gein fůnf hůndert rittern was er in stride erwegen 
<rs ref="Siegestab">Sygestap</rs> der jůnge gein Stire geryden kwam 
als eime degen kůne harte wol gezam 
Do enphyng yn dogentliche <rs ref="Biterolf">Bitterolf</rs> zů hant 
Er fraget yn der mere die det er ym bekant 
Do sprach der alde <rs ref="Biterolf">Bitterolf</rs> Ir mogent thoren sin 
daz ir dorch rosen willen rydent an den Rin 
und daz ir wollent folgen einer ůnsinnegen meit 
und ir grozzen affenheit die daz mort zů samene treit 
Do sprach aber <rs ref="Siegestab">Sygestap</rs> Ez wirt mir nůmmer leit 
ich bin dester holder der keiserlichen meit 
daz sie gerne sehet fehten die recken unverzeyt 
des versůchet do maneger ritter die sinen manheyt 

Sie zogeten mit ein ander gein Bern in die stat 
Der lůde und auch der roße mit eren plegen man do bat 

Mit ezzen und mit trinken plag man ir rehte wol 
reht als ein edeler fůrste zů rehte siner geste sol 
Sůs waren sie zů Berne biz an den sesten dag 
Die wyle maneg ritter do kůrzewile plag 
Do sament der von Berne zwentzeg důsent man 
die kwamen by ein ander ůff einen grůnen plan 
Noch hatten sie niht alle die zwolfe ůz erkorn 
Wie brengen wir ůz dem kloster den monch wol geborn 
Do zogte der faut von Berne mit zehen důsent man 
vil balde gein Můnzegenzellen ůf einen grůnen plan 
Do slůg man ůf den herren vil maneg schon gezelt 
fůr daz selbe closter ůf ein wides felt 
Do gyng der monech <rs ref="Ylsam">Ylsan</rs> eins morgens fůr ein wer 
er sach ůffe der heide ligen ein vil breidez her 
Sie lagen ůf yrem eigen daz was ym also zorn 
Was tůdet dise herfart sprach der monch ůz erkorn 
Ach richer got von hymele wie sal ez nů hergan 
nů wer ich gegen gote vil gerne ein gůder man 
Des wollent ůbele herren und bose lůde niht 
Ich hebe mich wyder an den mort waz mir do von geschiht 
Do verkarte sich die farwe an deme gůten man 
gel unde by wylen rot sin farwe wart getan 
Sich samente sin gemůte die ůbel waz yme komen 
Do wart dem gůden brůder sine heilgen sinne benomen 
Daz sahen sine brůder an deme hoch geborn 
daz er was erzůrnet Sie fohten alle sinen zorn 
Nieman getorst yn fragen was yme wer geschehen 
Er sprach Han ůffe der heide vil manegen man gesehen 
Daz wir uns wol herweren daz důt uns sicher not 
Er sprach nů helfent mir ez rechen oder uch verteilet got 
Besetzent uwer kloster vil lieben brůder min 
und wapphent mich vil balde in die ringe min 
So wil ich zů yn riden ůff die heide breit 
Daz sie do her sint komen daz mag yn werden leit 

Ich wil sie bestan alleine die zehen důsent man 
Sie růment mir den anger ob ich ez gefůgen kan 
ez sij dan daz mir breche daz swert in miner hant 
vil manege tieffe wůnden důn ich yn bekant 
Do wart der monich <rs ref="Ylsam">Ylsan</rs> in stahel wol bereit 
Wie gar vermeßenlichen er ůz dem kloster reit 
Eynen schaft vil grozzen den fůrt er vor der hant 
Er ylte ůber daz gefilde der kůne wygant 
Des wart gewar zům ersten der alte <rs ref="Hildebrand">Hiltebrant</rs> 
daz der monch <rs ref="Ylsam">Ylsan</rs> mit siner kotte kwam gerant 
Do sprach zů yme <rs ref="Hildebrand">Hiltebrant</rs> Wol lieber herre min 
sehent ir dort einen riden Ir sollent sicher sin 
der hat in sinem herczen und auch in sinem můt wan 
er wůlle diz vil grozze her alleine wol bestan 
Ich wil gein yme riden ez ist der brůder min 
daz ich yme kůnne gesagen wer dyse herren sin 
Und kwem er sůs in diz her daz sagen ich uch fůr war 
ee dan er uns reht erkente so slůg er sich mit der schar 
Wol ken ich sin ůnside und sin ellenthafte hant 
Den helm er do mit flizze ůf sin heubet bant 
Sin ros zoch man yme dare wie bald er drůf gesaz 
<rs ref="Hildebrand">Hiltebrant</rs> der alte siner wisheit doch niht vergaz 
Wie gar ritterlichen gein sinem brůder er do reit 
Ein sper nam auch der wise der tegen unverzeit 
Do wart er mit nyde von dem monych an gerant 
Do entweich ym an der jůste der alte <rs ref="Hildebrand">Hiltebrant</rs> 
Sinen helm liehten der wise von dem heubte brach 
vil schiere daz der alte sinem brůder zů gesprach 
Benedicite brůder sprach meister <rs ref="Hildebrand">Hiltebrant</rs> 
nů fůrt dich aber der thyfel sprah der monch al zů hant 
Sage mir dů alder thore was han wir dir getan 
dů soldez dorch minen willen dise reise han gelan 
Warům wolt ir wůhsten unser eigen gar 
Und werent ir ander lůde die uwer michel schar 
mohte mit keinen eren von mir komen niht 
wan allez uwer striden daz wer gein mir ein wiht 
Sal unser kloster niht geniezzen der minen manheit 
Bint ůf den helm vil schiere dir si widerseit 

Des antwort ym in zůhten der alte <rs ref="Hildebrand">Hiltebrant</rs> 
Noch ist dir unse reise zů rehte nit bekant 
Uns enbůdet von dem Rine eine jůnge konegin 
ir vater heizzet Gybiche der ist gewaldeg uber Rin 
Sie ist eine geborne konegin so man von ir seit 
<rs ref="Kriemhild">Krymhilt</rs> ist geheizzen die keiserliche meit 
Sie hat einen garten mit rosen wol bekleit 
der ist einer mile lang und einer halben breit 
Des garten hůden zwolfe der aller kůnsten man 
so man sie by dem Rine yrgent finden kan 
Dar sollen wir zwolfe brengen die sie tůrren do bestan 
Der rosen zů einem krancze git man do ye dem man 
ein helsen und ein kůssen von der konegin 
Auch sal er vor den recken getůret ummer sin 
Der helfe han wir eilfe die sint der mere fro 
Woldestů den zwolften do bestan vil lieber brůder <rs ref="Ylsam">Ylso</rs> 
so wer dir min herre mit gantzen trůwen holt 
auch geb er dir willecliche beide sylber und golt 
Wer ez daz uns gelůnge her nach uber důssent jar 
man von uns seit und sůnge daz sagen ich dir vor war 
Wiltů doch nit striden vil lieber brůder min 
so rit dorch minen willen doch mit uns an den Rin 
Her <rs ref="Dietrich">Dieterich</rs> von Berne do zů yn beiden kam geriden 
Hey dů alter gryse sprach der monich mit unsiden 
daz dů jarling ridest nach des stridez sach 
dů soldes bi diner frauwen bilich haben din gemach 
Daz ted ich ob ich mohte so sprach her <rs ref="Hildebrand">Hiltebrant</rs> 
ich můz gein Wůrmes an den Rin do hat nach mir gesant 
eine schone jůngfrauwe Ich wil zů ir hochgezit 
Ich horen wole sprach der monich daz ir ein alter narre sit 
Dich bidet min herre von Berne sprach meister <rs ref="Hildebrand">Hiltebrant</rs> 
daz dů gedenkest an den eyt den dů yme tede in dye hant 

dů globt ym eine reise und swůr ym einen eyt 
wan uns din aller nodest were dů wůldest sin bereit 
Ich gedenken wol der globede die ich ym han getan 
Ja wil ich niht herfirten sprach der monich <rs ref="Ylsam">Ylsan</rs> 
Ist ez uch not zů Berne do wil ich hyne varn 
wolt ir gein Wormez an den Rin daz wil ich bewarn 
Neina vil lieber brůder sprach aber <rs ref="Hildebrand">Hiltebrant</rs> 
ich manen dich brůder trúwe die dů uns bekant 
und hilf uns von dyser node vil lieber brůder min 
darum wil ich dir ummer bereit mit dinste sin 
Er sprach Het ich den ůrlaub ez wer dir unverseit 
Wanne wiltů dich erlazzen diner affenheit 
daz dů erst wilt riden gein Wormez an den Rin 
nach eyme rosen krancze dů sůldest ez jarling abe sin 
Ey folge dinem brůder so sprach her <rs ref="Dietrich">Dieterich</rs> 
Liezzest dů yn ane dich riden daz stůnt dir lesterlich 
Herre ich wil ym folgen sprach der monych <rs ref="Ylsam">Ylsan</rs> 
aber ich blibe lieber heyme wůlt ir mich ez erlan 
Ich wil uch helfen gerne sprach der monych do 
mag ich den ůrlaup haben so bin ich der mere fro 
So sprach der monych <rs ref="Ylsam">Ylsan</rs> Wol lieben frůnde min 
erleubet mirs min herre der appt ich riden an den Rin 
Do swang er abe die kotten und liez sie vallen in daz gras 
so rehte wůnnencliche der monych gewappent was 
Was tragent ir under den hosen sprach er <rs ref="Hildebrand">Hiltebrant</rs> 
Daz důn ich lieber brůder min aldes strit gewant 
Do sach von Berne her <rs ref="Dietrich">Dieterich</rs> des starken monchez swert 
er sprach Ir sit eins ůbeln predeger stab hy mide wol gewert 
Do sprach der můnych <rs ref="Ylsam">Ylsan</rs> Vil lieben herren min 
wollent ir hie ezzen ich důn uch schencken klaren win 
zů dem apte reit her <rs ref="Dietrich">Dieterich</rs> und <rs ref="Dietleip">Dietleib</rs> der degen 
sie konden wol nach eren schoner zůhte plegen 
<rs ref="Witege">Wyteg</rs> und <rs ref="Heime">Heyme</rs> nach ritterlichen syden 
mit yn kwam auch <rs ref="Eckehart">Eckewart</rs> getrůlich geriden 
Gein yn gyng der appet do mit siner brůderschaft 
er enpyng die geste mit irre grozzen kraft 

Do bat yn umme den munych her <rs ref="Dietrich">Dieterich</rs> von Berne 
des hůlfen yme die recken alle byden do vil gerne 
Do sprach der appet Herre ez ist niht unser reht 
daz wir yht sůllen fehten Wir sin godes kneht 
Wir sollen dag und naht zů dynste sin bereit 
dem gode der uns geschaffe hat Der monch si uch verseit 
Do sprach der monych <rs ref="Ylsam">Ylsan</rs> Her apt habt ez ůf minen eyt 
ob dysen werden recken in den rosen geschiet kein leit 
daz ich wol understůnde woldent ir mich riden lan 
die brůder můzzen ez ingelden ob ich ez gefugen kan 
Der apt der rede ser erschrag er sprach Lieber brůder min 
wolt ir mir dannen brengen ein rosen krentzelin 
so wollen wir bůzzen uwer sůnde sit ir gerne rident dar 
Des begonden lachen die herren alle gar 
Do sprach der monich <rs ref="Ylsam">Ylsan</rs> Ich wil ez han ůff minen eit 
so daz uch můz sicherlichen ein krenczelin sin bereit 
mich wůlle dan in dem garten mit stride nieman bestan 
nů heizzent uwer moniche her fůr mich alle gan 
Do hiez man alle die brůder ůz dem kloster gan hin dan 
so kwamen in großen sorgen do fůr den kůnen man 
Do sprach der monych <rs ref="Ylsam">Ylsan</rs> Ich můz an den Rin 
nů habent mich in uwerm gebet wol lieben brůder min 
und bident got von hymele daz er mir gebe heil 
so brengen ich uch vom Rine der rosen ein michel deil 
Uwer sint zwen und fůnfzeg als ich geprůfet han 
also manegen recken wil ich dort bestan 
Sendet mich dan got her wider ir lieben brůder min 
ich brengen uwer yeclichem ein rosen krentzelin 
Do sprachen sie vil gliche die gantze brůderschaft 
sie wůnschten yme heiles alle zů siner kraft 
Do gůrte sin swert umme der můnych hoch gemůt 
er zoch uber sine brůnye eine kotte die was gůt 
Do hiez er yme brengen ein sper und einen schilt 
do mit er bi sinen zyden vil dicke hatte gespilt 
Ros und sadel von yme do wart uberschryden 
Urlaup die herren namen von dannen sie do ryden 
Do sach man vor der porten die samenůnge stan 
Sie flůchten alle gliche dem starken monch <rs ref="Ylsam">Ylsan</rs> 

Sie baden <rs ref="Crist">Crist</rs> von hymele daz wil ich uch sagen 
daz er nummer kweme wider er wůrde tot geslagen 
Er tet uns dicke leidez vil in unser brůderschaft 
Dort můz er werden erstochen und nůmmer sygehaft 
Er wil sin so starke und důnket sich so betrogen 
Er hat uns mit unsern berten vil dicke umme gezogen 
so wir niht balde taden daz er uns gebot 
so liden wir von sinen handen beid angest unde not 
An deme dritten morgen do drang ůf der dag 
do kwamen sie gein Berne do daz gesinde lag 
dan <rs ref="Wolfhart">Wolfhart</rs> alleine der lag an einer andern stat 
und warte fromder mere die man yn sagen bat 
Er gyng zů dem gesinde zů eime recken er do sprach 
Wol ůf ir herren alle und vernement min ungemach 
Ez hat min herre von Berne einen můnych do her braht 
Mich nymet ummer wůnder was er do mide hab erdaht 
Die der schůhe nit balde fůnden die lieffen barfůz 
sie wolden den von Berne enphahen do mit irme grůz 
Gein hern <rs ref="Dietrich">Dieteriche</rs> so wart yn allen gach 
wan <rs ref="Wolfhart">Wolfhart</rs> alleine der sleich gefůge hynden nach 
Do sprachen zů dem Bernere die herren alle glich 
Sit willekům edeler fůrste von Berne her <rs ref="Dietrich">Dieterich</rs> 
Was wollent ir des můnchez her in dise lant 
Er sal uwer bihte horen so sprach her <rs ref="Hildebrand">Hiltebrant</rs> 
Was důt ir hie her peltekan also sprach <rs ref="Wolfhart">Wolfhart</rs> 
Hebent uch wider in die zelle bald ůf uwer fart 
Ich wil mit dem monche niht růmen dise lant 
nů laz dir yn niht versmahen sprach meister <rs ref="Hildebrand">Hiltebrant</rs> 
Wer ist der jůnge recke sprach der monych <rs ref="Ylsam">Ylsan</rs> 
Lat er mich niht gehoren ym wirt ein slag von mir getan 
Wist ich wer er were sprach der monych do 
der sich mit sinem ůbermůt wirfet also ho 
ich můz yn erzůrnen Do sprach er <rs ref="Hildebrand">Hiltebrant</rs> 
Nein er ist Ameroldez sůn und ist dir noch unbekant 
nů ist ez doch niht <rs ref="Wolfhart">Wolfhart</rs> sprach der monych <rs ref="Ylsam">Ylsan</rs> 
Ye doch mag er ez wol sin als ich rehte mich verstan 

Er ist vil wol gewaßen und sin brůder <rs ref="Siegestab">Sygestab</rs> 
sie koment ane swertez slege beide nůmmer in ir grab 
Glůcke můzze dir folgen sprach der monych <rs ref="Ylsam">Ylsan</rs> 
fetter ich wil min zůrnen vil gerne gein dir lan 
Gein Garten nach Amerolde ein bode wart gesant 
den enphyng wol mito eren sin brůder <rs ref="Hildebrand">Hiltebrant</rs> 
Er fůrt yn fůr fraw ůten und sprach Laz sie dir befolen sin 
So befelhen ich dir sprach Amerolt die lieben kinde min 
So befeln ich dir hyn wyder sprach meister <rs ref="Hildebrand">Hiltebrant</rs> 
des Berneres erbe beide lůde und auch sin lant 
und <rs ref="Dietrich">Dietheren</rs> sinen brůder den lieben herren min 
und auch die Harlůnge laz dir befolhen sin 
Die rede nam ein ende do sprach her <rs ref="Hildebrand">Hiltebrant</rs> 
Bereident uch vil balde ir recken hoch genant 
daz wir den pris gewinnen an den helden rich 
Wol ůff wir sollen von hynnen sprach von Bern her <rs ref="Dietrich">Dieterich</rs> 
Der Berner mit den sinen reit gein Hůnen in daz lant 
mit ym <rs ref="Witege">Witeg</rs> und <rs ref="Heime">Heime</rs> und auch her <rs ref="Hildebrand">Hiltebrant</rs> 
<rs ref="Wolfhart">Wolfhart</rs> und <rs ref="Siegestab">Sygestap</rs> und der monich <rs ref="Ylsam">Ylsan</rs> 
die waren dem von Berne mit dynste gern ůndertan 
Sie kwamen zů den Hůnen in vil kůrtzen dagen 
Wie sie inphangen wůrden daz wil ich uch sagen 
Ez nam der kůneg <rs ref="Etzel">Etzel</rs> den Berner by der hant 
ander halb dar gegen sinen meister <rs ref="Hildebrand">Hiltebrant</rs> 
Mit yn gyng von Bechelaren der milte marg man 
er fůrte sie fůr frauwen <rs ref="Helche">Herche</rs> die konegin lobesam 
Do sie die koneginne verrest ane sach 
vil gezogentliche nů horent wie sie sprach 
Sit willekome von Berne herre her <rs ref="Dietrich">Dieterich</rs> 
Er neig mit grozzen zůhten der koneginnen rich 
do dancket ir des grůzzes der důgenthafte man 
Auch nygen ir mit zůhten alle sin undertan 
Sy mir auch willekome sin meister <rs ref="Hildebrand">Hiltebrant</rs> 
Was ist uwers werbens her in unser lant 
Do neig ir mit zůhten der degen lobesan 
Do sprach vil tůgentliche die frauwe wol getan 
Sis wilkome von Bechelaren der milte margman 
und sij wilkom ůz dem kloster der starke monyh <rs ref="Ylsam">Ylsan</rs> 
Do nygen ir mit zůhten die recken lobesan 
Do sprach mit gůden syden die koneginne wol getan 

Sis willekome <rs ref="Heime">Heime</rs> ein ůz erwelter degen 
und din geselle <rs ref="Witege">Witeg</rs> der ritter ůz erwegen 
Do nygen ir mit zůhten die helde wol getan 
Do sprach vil dogentliche die frauwe lobesan 
Sis willekome von Stiere <rs ref="Dietleip">Dietleib</rs> ein degen gůt 
und si wilkom von Růßen Hertnit der kůneg hoch gemůt 
Do nygen ir die herren vil gezogenlich 
Do sprach mit hůbschen zůhten die koneginne rich 
Sis wilkom herczog Amelong ein recke lobesan 
und sij wilkom auch <rs ref="Eckehart">Eckewart</rs> der vil getrůwe man 
Do nygen ir mit zůhten die ritter ůz erkorn 
Do sprach aber frau <rs ref="Helche">Herche</rs> die koneginne hoch geborn 
Sis willekome <rs ref="Wolfhart">Wolfhart</rs> und der brůder din 
ir sit mir liebe geste daz wizzent ůf die truwe min 
Was ist uwers werbens her in unser lant 
Daz sagent ir mir schiere ir edeln recken hoch genant 
Do sageten sie die mere der koneginne gůt 
Von der bodeschefte sie wart vil hoch gemůt 
Man saget ir von dem rosen garten wie der were bereit 
dar inne were nach wůnsche manege schone meit 
Man saget ir von den zwolfen wie die zů felde weren komen 
daz sie bi yren zyten nie richer waphen růcke hetten vernomen 
ůf yecliche rog gesmydet zwolf gůldin fogelin 
Sie wůlden in allen landen auch die tůrsten sin 
Man saget ir von der schonheit die bij dem Rine was 
und von deme gulde gefůgele daz ůff der lynden saz 
Do sprach gezogentliche die koneginne rich 
So brengent uns der rosen herre her <rs ref="Dietrich">Dieterich</rs> 
daz wil ich um uch verdienen die wil ich han daz leben 
mit der minen milten hant und mit minen geben 
So sprach zů den recken fraw <rs ref="Helche">Herche</rs> die konegin 
Wir han hie zů den Hůnen vil manege frawe fin 
nů dar ir stolczen ritter verdienent richen solt 
daz ich und mine megede sin uch mit truwen holt 
Sit nů die waphen roecke sint an deme Rin 
so schon uber gůldet mit gůlden fogelin 
so wil ich ůf die ůwern ůf yeclichen besůnder 
vil snelleclich důn wirken zwolf gůlden merwonder 
die wil ich heizzen zieren die goltsmyde min 
daz sal uwer klenote von mir zů dyser firte sin 

Die meister waren kůnsten rich die besten dy man fant 
die liehten merwonder die wůrden yn bekant 
daz ez von den waphen růcken also verre schein 
yeclichez trůg in sinem monde einen karfůnkel stein 
Und die zwolf helme die sie dort solden tragen 
die wůrden mit gesteine alle wol dorch slagen 
und die zwolf spere die sie fůrten in der hant 
in yeclichez wart gesenket ein liehter jochant 
Ein gezelt hiez sie do wirken mit deme golde rot 
als ez die koneginne mit irre milte gebot 
Daz glestet gein der sůnnen gar verre ez erschein 
dan ůz lůhte mit eren vil maneg edel stein 
dar ane lag rodes goldes und edels gesteinez vil 
auch was dar ane gewirket maneger leie spil 
Also was bereidet daz gezelt gar lobelich 
ez zam vil wol zů fůren dem edeln kůnge rich 
Do wart daz gefilde gar allez ůberstrawet 
von manegen stolczen Hůnen Der kůneg sich dez frawet 
daz yme diente dryzzeg lant und waren ym undertan 
sie brahten yme zů eren vil manegen kůnen man 
Do hiez die koneginne gar balde fůr sich gan 
die dort sollen fehten die holde lobesan 
Do mante sie alle besůnder die here konegin 
Lat uch nit ubergůden zů Wormez an deme Rin 
und fehtent frůmecliche dorch den willen min 
Daz wil ich um uch verdienen sprach die konegin 
Hauwent tieffe wonden faste biz ůff den gront 
daz uch des ummer dancke maneg roder mont 
Do sprach der Bernere Daz sal geschehen sin 
Ez můz sich do verkeren brůnie und helmez schin 
mit blůde wol berůnnen unde werden naz 
dorchslagen mit dieffen wonden fůr war so wizzet daz 
Es wirt von minen handen ein solicher strit erhaben 
daz man ir etlichen můz in den rosen laben 
Ich brengen symelichen in die not in der blůmen schin 
daz man ez můz innen werden zů Wormez an deme Rin 
Daz geschiht dem kůneg <rs ref="Gibech">Gybeche</rs> dorch sinen ůbermůt 
Ez můz beneczet werden mit blůde sin helm vil gůt 
daz er uns ůff můz geben beide bůrge und lant 
und zů lehen enphahen von unser fryen hant 

Die rede nam ein ende von hern <rs ref="Dietrich">Dieterich</rs> 
do ůrlaupten die herren von dannen alle glich 
ůrlaup nam der von Berne zů der koneginnen her 
ůrlaup nam dogentliche margrave <rs ref="Rüdiger">Růdeger</rs> 
zů den schonen frawen die saßen in deme sal 
und zů der koneginne sie namen ůrlaup uber all 
ůrlaup nam in zůhten <rs ref="Hildebrand">Hiltebrant</rs> der wyse man 
ůrlaup nam sin brůder der starke monych <rs ref="Ylsam">Ylsan</rs> 
ůrlaup nam do <rs ref="Wolfhart">Wolfhart</rs> als uns ist worden kůnt 
ůrlaup nam do <rs ref="Siegestab">Sygestap</rs> an der selben stont 
ůrlaup nam von Styre <rs ref="Dietleip">Dietleip</rs> der kůne man 
ůrlaup nam Hertnit der kůneg von Růzzen lobesam 
ůrlaup nam herczog Amelong der herczoge gůt 
ůrlaup nam auch <rs ref="Eckehart">Eckewart</rs> der grave wol gemůt 
ůrlaup nam do <rs ref="Heime">Heyme</rs> ein ůz erwelter degen 
ůrlaup nam auch <rs ref="Witege">Wyteche</rs> sie konden stridez plegen 
ůrlaup nam kůneg <rs ref="Etzel">Etzel</rs> und alle sine man 
ůrlaup nam ir gesinde sie schieden froliche dan 
Die rotte begond ůf sygen mit meneger baniere rich 
mit den verdeckten roßen also gewaldeclich 
und mit manegem helme der wol geziert was 
Ir harnech der was wizze luter als ein glas 
Den rehten herfanen fůrt er <rs ref="Hildebrand">Hiltebrant</rs> 
der wysete daz breide her dorch die widen lant 
Do riden gein dem Rine wol sehzeg důsent man 
Sie sahen manegen bůren neben yn zů acker gan 
Diser herren syde was gůt und wol geriht 
keinem armen manne namen sie des sinen niht 
Die fůrsten und die herren do hatten rehten můt 
war sie hyne reiseten do zerten sie ir eigen gůt 
nů wysete die herren von lande meister <rs ref="Hildebrand">Hiltebrant</rs> 
die rehte strazze gein dem Rine die was ym bekant 
Die herren fůr sich gaheten biz an den zwenczegen dag 
von den Hůnen zů deme Rin als uns daz bůch sagen mag 
Ez geschach ůf einen abent nach einer vesper zit 
daz die herren kwamen an den Rin ůf ein gefilde wit 

Do beizten die herren ůf daz grůne gras felt 
Do slůg man ůf gar schiere maneg wonnenclich gezelt 
Do sprach der kůneg <rs ref="Etzel">Etzel</rs> Wol lieben herren min 
nů radent alle gliche wie komen wir ůber Rin 
Do sprach der alte <rs ref="Hildebrand">Hildebrant</rs> vil gezogentlich 
Niht mit gewalte wol edeler kůneg rich 
Daz lazzen ich uch wizzen sprach her <rs ref="Hildebrand">Hiltebrant</rs> 
Norpreht heizzet der ferge důt uns daz bůch bekant 
Er was min her geselle hie vor vil manegen dag 
in reisen in hernoden mit trůwen er min plag 
Der degen ist vil kůne daz sal uch sin bekant 
Wen er ůber fůret der gyt ym zol den rehten fůz und hant 
Do sprach der faut von Berne Daz wer ein swerer solt 
Wir geben yme gerne sylber unde golt 
so sprach der fůrst kůne der edel degen gůt 
daz er uns uber fůre mit frolichen můt 
Do sprach der alde <rs ref="Hildebrand">Hiltebrant</rs> Dar wil ich bode sin 
daz er uns ůber fůre wol lieber herre min 
So wil ich mit dir riden degen lobesan 
sprach vil snellecliche der monych <rs ref="Ylsam">Ylsan</rs> 
Do riden sie von dannen die stolczen degen her 
mit yn reit auch balde der edel <rs ref="Rüdiger">Růdeger</rs> 
Do begůnde lůde růffen der edel degen gůt 
nů fůr uns verge mit frolichen můt 
Do sprach gezogentliche der můnych <rs ref="Ylsam">Ylsan</rs> 
dů salt uns ůber fůren vil dogenthafter man 
Ez hat nach uns gesendet <rs ref="Kriemhild">Krymhilt</rs> die konegin 
vil stolczer degen kůne fůr uns uber Rin 
Wer hat nach uch gesendet ir alter beckart 
Hebent uch in uwer zelle wider ůffe die fart 
Ir sollent metten singen mit uwern brůdern gůt 
do heim in ůwerm kloster mit heilekleichem můt 
Was hant ir nů zů straffen hie den mynen lip 
Ich han do heim begangen schone mine zijt 

Ist daz dan uwer messe gewant uwer liehter halsberg 
so follebrengent ir mit grymme die heren godez werg 
Ist daz uwer ynfel uwer liehter helm vil gůt 
so dienent uch uwer brůder mit zornlichen můt 
do heim in uwerm kloster zů uwerm gebede gůt 
Do sprach der ferge kůne mit zornlichen můt 
Als ir die messe beginnet ůz erwelter man 
wo man zů uwerm opper dringet do wil ich nit bestan 
Ir konnent bůchstabe schriben hoch gelopter man 
die sele von dem libe stolczer degen lobesan 
Do sprach von Bechelaren der milte margman 
Ir stoltzen helde kůne lat uwer zůrnen stan 
daz wil ich um uch verdienen die wil ich han daz leben 
Er ist <rs ref="Hildebrand">Hiltebrandz</rs> brůder der monych ůz erwegen 
Do der ferge kůne die mere wol vernam 
er lief vil bald engegen dem alten wol getan 
Er sprach <rs ref="Hildebrand">Hiltebrant</rs> drůt geselle wilkom saltů mir sin 
Des dancket yme der wise er sprach nů fůr uns uber Rin 
Do sprach der stolcze ferge Daz sal sin getan 
<rs ref="Hildebrand">Hiltebrant</rs> min geselle dů vil getrůwer man 
Dů weist wol degen kůne wie min syde ist gewant 
Wen ich ůber fůren der git mir zol den rehten fůz und hant 
Des wil ich dich erlazzen trůt geselle min 
und auch den faut von Berne Ich fůr uch uber Rin 
und den kůneg <rs ref="Etzel">Etzel</rs> unnd alle sine man 
nů kerent zů den schiffen ir stolczen helde wol getan 
Schif und ferge die wůrden schier bereit 
der kůneg mit siner menge balde drin geschreit 
Ane lahten sie die růder sie wolden an jhenen sant 
Norpreht hiez der ferge důt uns daz bůch bekant 
Als nů mit gantzen kreften die schiffe wůrden geladen 
harte frůmecliche fůren sie von deme staden 
Do sprach <rs ref="Wolfhart">Wolfhart</rs> der kůne Ir helde vernement min wort 
ůffe myne trůwe diz schif hat nit dry finger bort 

Do wold zů lande wyder keren <rs ref="Wolfhart">Wolfhart</rs> der kůne man 
der stolcze ritter kůne sprengen ůz dem schiffe began 
Weren ym nit komen zů helfe die trůt gesellen sin 
<rs ref="Wolfhart">Wolfhart</rs> und sin vil gůt ros weren ertrunken in dem Rin 
Do sprach ůz grozzem zorne der kůne <rs ref="Wolfhart">Wolfhart</rs> 
Wer ich noch zů Berne ich kweme nůmmer ůf dyse vart 
Sie fůren schon zů lande die stolczen ritter gůt 
mit dem alten Hiltebrande sie waren hoch gemůt 
<rs ref="Hildebrand">Hiltebrant</rs> der alte do plag der seume schrin 
fier und firtzeg marke liez er an deme Rin 
dem fergen do zů lone golt sylber und gewant 
Er hat ez verdienet schone sprach meister <rs ref="Hildebrand">Hiltebrant</rs> 
Sie kerten zů den roßen schier und al zů hant 
sie waren unvertroßen die kůnen wygant 
Sie stapten gein dem garten wol eine raste hin dan 
daz wizzent sicherliche sie beizten ůf einem grůnen plan 
zůschen Wormß und dem rosen garten ůf ein slehtez felt 
do slůg man ůf den herren vil maneg keiserlich gezelt 
dar ůnder lag zů felde maneg fůrste lobelich 
Schone glizzen die gezelde gein der koneginnen rich 
<rs ref="Wolfhart">Wolfhart</rs> zů den herren sprach Warum sin wir komen in daz lant 
Sollen wir fehten um des richez crone daz ist mir ůnbekant 
oder umme die schonen frauwen Moht ez mir werden kont 
so wůld ich helme schroden hie an diser stont 
Do sprach der helt <rs ref="Witege">Wytech</rs> Einen boden sollen wir han 
der uns die rehten mere her wyder sagen kan 
obe die zwolf recken zů dem stride sin bereit 
und wir in den rosen finden die schone meit 
Do sprach der Bernere der fůrste vil unverzeit 
Dar senden wir Růdegeren wan er der eren crone treit 
zů diser bodeschefte ist nieman also gůt 
so der margrave wan er ist frisch und hoch gemůt 
Er kan uns die rehten mere her wider wol gesagen 
in welcher hande wyse der garte sij ane getragen 
Er ist ein degen kůner und auch dar zů vil milt 
Er ridet fůr die frauwen sit er treit der eren schilt 
Do sprach der kůneg <rs ref="Etzel">Etzel</rs> Got lon dir <rs ref="Dietrich">Dieterich</rs> 
Diser bodeschefte nieman ist so glich 

als <rs ref="Rüdiger">Růdeger</rs> der milte wan er ist unverzeit 
er wirbet mit sime schilte so grozze wirdekeit 
Do hiez der kůneg <rs ref="Etzel">Etzel</rs> balde fůr sich gan 
den von Bechelaren den milten margman 
Do sprach der kůneg <rs ref="Etzel">Etzel</rs> Getrůwer <rs ref="Rüdiger">Růdeger</rs> 
nů dů dorch unsern willen und sůme dich nit mer 
Sitz ůf degen gůter und ryt hyn ritter unverzeit 
in den rosen garten fůr die keiserliche meit 
und sag uns rehte mere her wider von den frauwen 
und obe die zwolf recken den kamp wůllen hauwen 
Do sprach der margrave Ich horte sagen ye die mere 
ez sůlden kůngez boden han riche kleit von golde swere 
Wo ein kůneg boden sendet sinem ebengenoz 
dreit er nit richer kleider ez ist ym eine schande groz 
Do hiez der kůneg <rs ref="Etzel">Etzel</rs> ein gewant fůr sich tragen 
daz koste zehen hůndert marg mit golde wol beslagen 
dar in so was vernewet vil maneg edel stein 
der von sinen důgenden als ein cristelle schein 
Do sprach der Bernere Legent an daz gewant so rich 
so mogent ir wol riden eins kůngez boden glich 
daz die frauwen by dem Ryne mogen auch gesagen 
daz wir gesteinz und golt haben gnůg zů tragen 
Do der edel <rs ref="Rüdiger">Růdeger</rs> ersach daz riche gewant 
er sprach Ez zymet zů tragen eins kůngez bode dorch dy lant 
Ane leit der margrave daz vil riche kleit 
er und ein jůngherre die ryden uber die heide breit 
Do kwam in die rosen der kůne wygant 
von ym begonde lůchten sin gůldin gewant 
Er gyng gein den frauwen als ein richer bode tůt 
Sie saßen under der linden und waren hoch gemůt 
Ein hymel dach syden swebet uber der koneginnen rich 
Do grůzte sie der margrave gar gezogentlich 
Do enphyngen yn von dem Rine die edeln frauwen her 
Des dancket yn mit zůhten der margrave <rs ref="Rüdiger">Růdeger</rs> 
Do sprach der frauwen eine Ir sit uns ůnbekant 
nů sagent fůrste riche wie ist uwer name genant 
Do sprach der margrave wol gezogentlich 
Frawe ich diene kůneg <rs ref="Etzel">Etzel</rs> und von Bern hern <rs ref="Dietrich">Dieterich</rs> 
Ich bin dorch abentůre her zů uch gesant 
Wie daz die schonste frauwe si ůnder uch genant 
Do sprach die jůngfrauwe <rs ref="Kriemhild">Krymhilt</rs> ist die schonste meit 
eins richen kůngz tochter von der man wůnder seit 

Der margrave und die jůngfraw retten mit ein ander mer 
Do gyng die koneginne selber gein yme her 
wol mit hůndert frauwen die nygen dem kůnen man 
Des dancket yn mit zůhten der margrave lobesan 
Sie trůg ůffe eine crone mit fůnf stollen wůnnenclich 
die waren wol gezieret mit edelme gesteine rich 
So wanne sich umme neigete die here konegin 
ein yeclich stein do zeigete gar einen wůnnenclichen schin 
nů was der margrave hyne fůr die frauwen komen 
er sprach Edele koneginne noch hat ir niht vernomen 
warum wir sin geriden her an dysen Rin 
Daz lazzen ich uch wizzen vil schonez megetin 
Do kniewet der margrave nyder ůf daz lant 
brief und ingesygel gab er ir in die hant 
Do stůnt vor ir ein schriber sie bot yn yme dar 
sie sprach Vor mir in den rosen lesent yn ůffenbar 
Er sprach Uch enbůdet kůneg <rs ref="Etzel">Etzel</rs> und her <rs ref="Dietrich">Dieterich</rs> von Bern 
der uwer liehten rosen wollent sie von uch gern 
Darum wollent sie zůriden die blůmen und daz gras 
mit blůde wol berennen daz ez můz werden naz 
Uwerm großen ůbermůt dem wollent sie wider stan 
oder sie wollent uch bij dem Rine werden ůndertan 
Aber twingent sie uwer recken die ir hant ůz erkorn 
so sint sie und ůwer vater yn zů dienste hie geborn 
Do sprach die koneginne Daz selbe ich yn enbot 
Sie sollent mit ein kint spiln in den rosen rot 
ye zwene mit ein ander Ob mine den syg verlorn han 
so sal uch min vater dienen so er beste kan 
Do sprach der margrave der dege n unverzeit 
Sůld ich und mochte gehoren ůffe der lynden breit 
singen wůnnenclichen die gulden fogelin 
Do sprach die koneginne Daz sal geschehen sin 
Den balg hiez sie důhen dorch die růren gyng der wint 
oben in die linde do die schonen fogel sint 
Sie sůngen gein ein ander einer klein der ander groz 
ez wart nie man so trureg daz in der kůrtzewil vertroz 

Do sprach der margrave der edel fůrste rich 
Ir hat ůff diser erden ein richez hymelrich 
Moht ich dar inne verliben daz ich gesprechen mag 
so wer mir ein ganczez jar reht als ein eineger dag 
Eine maget spilte mit einer rotten vor der konegin rich 
Alle die ez horten die wůrde freuden rich 
Hinder sich trat der margrave und zoch abe daz gewant 
und gab ez der spilmennen mit siner milten hant 
Do sprach die koneginne Ir sit uns unbekant 
nů sagent uns ritter edele wie sit ir genant 
Do sprach der margrave wol gezogentlich 
Fraw ich dienen kůneg <rs ref="Etzel">Etzel</rs> und von Bern hern <rs ref="Dietrich">Dieterich</rs> 
und frau <rs ref="Helche">Herchen</rs> der schonen bin ich undertan 
und ich heizzen von Bechelaren der milte margman 
Sie sprach Von dinen důgenden ist mir vil geseit 
Hie sitzent eylf kůngz tochter helt vil unverzeit 
Wiltů der nemen eine degen lobelich 
dar zů ein riche krone und ein kůnegrich 
Frawe des habent gnade so sprach der margman 
darum bin ich nit her komen daz ich ir eyne wůlle han 
Ich bin dorch rehte mere do her zů uch gesant 
wanne wir sollen komen mit verwapenter hant 
oder wo daz wir sollent striten lat mir ez werden kont 
Do sprach die koneginne Hie an diser stont 
Vor mir in den rosen do můz der strit geschehen 
Ich wil ez mit minen augen allez ane sehen 
Welche zwen ich scheiden die bliben bi dem leben 
Heizzent sie komen schiere die ir hant ůz erwegen 
Von dannen ret der margrave um einen mitten dag 
wider zů den herren do daz gesinde lag 
Do kwam der margrave under daz her geriden 
er wart vil schon enphangen nach ritterlichen syden 
Do wolden sie der mere von yme nit entwesen 
Do sprach der margrave Ich bin in dem paradis gewesen 
Dar inne sint schone frauwen und gezogene kint 
an truren und an sorgen machent sie uns blint 

Yr herren ez ist allez war daz sie uns enboden hat 
ein man kůnd ez in einer wochen nit gesagen wie ez stat 
Von richer augen weide kan uch nieman folle sagen 
und von der schonheide die drinne ist ane getragen 
<rs ref="Kriemhild">Krymhilt</rs> die koneginne gyng do vil zů hant 
mit frolichem můde do sie yren vater fant 
Sie sprach Vater lieber herre hastů nit vernomen 
daz der kůneg <rs ref="Etzel">Etzel</rs> und der Berner sint her zů lande komen 
nů rit yn engegen daz stet dir wol an 
mit manegem werden recken daz stet dir wol an 
Er sprach dů hast mir geraden rehte liebe tochter min 
fůnf hůndert ritter kůne schier bereit sollent sin 
in vil gůt peller gewant Wir sollen pris bejagen 
wir sollen den stolczen gesten an hochfart nit vertragen 
nů was der kůneg <rs ref="Gibech">Gybeche</rs> an eren unverzeit 
fůnf hůndert ritter edele do wůrden schier bereit 
in pheller und in hermelin vil richeit lag dar an 
Wol enphyngen sie kůneg <rs ref="Etzel">Etzel</rs> und alle sine man 
Auch enphyng er zů den armen von Berne hern <rs ref="Dietrich">Dieterich</rs> 
Daz stůnt dem kůneg <rs ref="Gibech">Gybeche</rs> do vil ritterlich 
Do sprach der faut von Berne Wir můzzen uwer gespotte sin 
daz wir dorch rosen willen sin komen an den Rin 
und dorch soliche mere do here fůren minen schilt 
Daz brenget zů mit hoffart uwer tochter <rs ref="Kriemhild">Krymhilt</rs> 
Daz sie gein edeln recken ist so betrogen 
Warum lat ir den willen ir Warzů hat ir sie gezogen 
Wolt ir yr alsus folgen ir verlieset mangen man 
auch mag ez uch zů jůngest an uwer leben gan 
Er sprach Sie mag ez vollebrengen sie hat recken vil 
die alle gerne fehtent Striden ist ir spil 
des lezzet sie dorch nieman um keiner hande dro 
Wan sie fehten sollent so sint sie harte fro 
Do sprach der Bernere Ir hat vil helde gůt 
des smehent ir alle kůnege dorch uwern ůbermůt 
Ich můz auch die minen brengen ob ich yht recken han 
Ir redent deme gliche als sie nieman tůrre bestan 

<rs ref="Kriemhild">Krymhilt</rs> die koneginne ir hoffart nit vergaz 
Sie sprach zů yren jůngfrauwen Zierent uch die baz 
Ich můz zů dem von Berne ůf den grůnen plan 
den wil ich enphahen und alle sine man 
Do wart wol gezieret manege schone meit 
und manege schone frawe so man uns von yn seit 
mit golde und mit gesteine daz gab so liehten schin 
Drů hůndert frawen stůnden vor der konegin 
Die here koneginne die wart gezieret schon 
man sast ir ůf ir heubet eine riche kron 
von golde und von gesteine gab sie liehten schin 
Do sprach <rs ref="Wolfhart">Wolfhart</rs> der kůne Ich sehen her gan die konegin 
Dorch yre grozze hochfart werd ich ir nůmmer holt 
Sy wenet daz wir nie gesehen gesteine oder golt 
Komen ich ir also nahe ich geb ir einen backen slag 
daz sie biz ir ende min wol gedenken mag 
Do sprach <rs ref="Hildebrand">Hiltebrant</rs> der wise Nein dů lazze dinen zorn 
Slůgestů die koneginnen din ere were verlorn 
Rich ez an yren recken hat sie dir yht getan 
so wirt man dich loben fůr einen byder man 
Do sprach der faut von Berne Ir hoch gelopten degen 
yr sollent uwer zůhte vor den frawen plegen 
so wirt uch wol gesprochen von der konegin 
daz sie nit alle wene daz wir gar thoren sin 
Daz gelobten yme die recke sie waren unverzeit 
Do kwam die koneginne und manege schone meit 
Sit willkům herre von Berne ein fůrste unverzeit 
und alle dise herren die sint auch gemeit 
Ich horen sint diner kintheit vil singen unde sagen 
dů habest bi dinen ziden der recken vil erslagen 
Des frawet sich min gemůte sprach die konegin 
daz ir under den fůrsten mogent der důrste sin 
Ich bin niht der tůrste wol edele konegin 
so wil ich under den recken auch nit der boste sin 

Wer des niht geleubet daz ist mir vil leit 
Uwer hoffart wirt engelden maneg ritter gemeit 
so sprach der von Berne der kůne wygant 
Ich bin dorch abentůre komen in diz lant 
Ir sehent gerne morden die recken unverzeit 
Ich uwer kům erbeidet han vil keiserlich meit 
Ir enbodent uwer wydertrůcze mir und minen man 
und hatten uch nie bi unsern zit en nie kein leit getan 
Ee dan ich daz vertrůge daz wil ich uch sagen 
ich und mine recken wůlde ee werden dot geslagen 
Sie sprach nů habent gůden můt ir unverzageter degen 
ich wil uch dise wochen einen fryde geben 
daz ir gar wol gerůwent und uwer dienest man 
Welch uwer dan turre fehten der wirt mit stride wol bestan 
Do lagen sie mit freuden biz an den nůnden dag 
die wile maneg ritter do kůrtzewile plag 
An deme zehenden morgen der fride wart ůf geseit 
Des můste von yn engelden maneg recke vil gemeit 
Die rede lan wir bliben Die naht den sig gewan 
do waphent sich balde <rs ref="Siegestab">Sygestap</rs> der vil kůne man 
Sin swert daz gůrt er umme den helm er ůf gebant 
<rs ref="Siegestab">Sygestap</rs> der jůnge was in stride wol bekant 
Der snelle degen kůne do hine vil balde reit 
einsit von dem gesinde einer halben mile breit 
<rs ref="Reinholt">Reinolt</rs> von Meyelane trabte gein yme her 
er fůrt in siner hende ein arm grozzez sper 
Er fraget yn der mere wer yn hett ůz gesant 
Daz hat der faut von Berne und der kůneg ůz Ungerlant 
So dienen ich kůneg <rs ref="Gibech">Gybechen</rs> und bin dem undertan 
Do von sollen wir versůchen waz wir ein ander han 
Die kůnen helden beide sich hinder schilde bogen 
ůff der grůnen heide zwey scharpe swert sie zogen 
Do slůgen ůff ein ander die zwene kůnen man 
daz die fůrez flamme ůf ir beider helme bran 
Die ros sie do ersprangeten die zwen edeln degen 
yn selber sie verhangeten mit nitlichen slegen 
Die ringe begonden risen in der blůmen schin 
Wie moht ir beider zůrnen grozzer gewesen sin 

<rs ref="Reinholt">Reinolt</rs> mit beiden handen gab ym einen slag 
daz <rs ref="Siegestab">Sygestab</rs> der jůnge ůf dem satel bogen lag 
Do wart erst erzůrnet <rs ref="Siegestab">Sygestap</rs> der kůne man 
Harte ritterlichen sprenget er <rs ref="Reinholt">Reinolden</rs> an 
Zwo vil tieffe wůnden er yme do geslůg 
mit sime gůden swerte daz er in siner hende trůg 
<rs ref="Reinholt">Reinolt</rs> von Meyelan weich ůber die heide breit 
zů siner herbůrge daz ist uns wol geseit 
Do reit zů sinem herren <rs ref="Siegestab">Sygestap</rs> der lobesan 
Do wart er enphangen von den recken wol getan 
Mit weme hastů gefohten Daz saltů uns wizzen lan 
Mit Reynolde von Meyelan dem han ich gesyget an 
Do wart des heres meister der alde <rs ref="Hildebrand">Hiltebrant</rs> 
Er schůf daz die hůtten worden schier verbrant 
Do sach man ůf dem felde manegen degen starg 
und gezieret mit richen degken maneg schonz marg 
Die ros man do ersprangete ferre ůf einen plan 
wol einz roße laůfez wit gein deme garten hin dan 
Do kam <rs ref="Hagen">Hagen</rs> von <rs ref="Hagen">Tronje</rs> gein yn aldar gerant 
einen sylber wizzen fanen fůrt er in der hant 
oben ůf sime heubte zwei gůlden wysantz horn 
Er sprenget in den garten und rief lůde mit zorn 
Wo nů meister <rs ref="Hildebrand">Hiltebrant</rs> dů vil getrůwer man 
sage mir degen kůner wen ich hie sůlle bestan 

———————————
Hie kemphet <rs ref="Wolfhart">Wolfhart</rs> und <rs ref="Hagen">Hagen</rs> den ersten kamp 

Do rief <rs ref="Hildebrand">Hiltebrant</rs> vil lůte Wo bistů <rs ref="Wolfhart">Wolfhart</rs> 
Er hielt bi dem Berner und was zů stride wol bewart 
Sin helm der was gesteine t des gab er liehten schin 
einen wolf von golde fůrt er an dem schilde sin 
Sin ros gyng zů sprůngen ez was wiz als ein harm 
Er fůrt ein sper an siner hende grozzer dan ein arm 
Do kwamen sie zů samen ůf dem anger breit 
yr ros sich zů tode stiezzen ůnder den helden gemeit 
Do fohten mit eyn ander die zwene kůne man 


Er slůg yme tieffe wonden vil michel und groz 
daz eine bach von blůde ůz sime grozzen libe schoz 
ůf recket yme die finger der rese Půsolt 
Do sprach der vil getrůwe dů worde nie cristen holt 
Des můstů engelden fůr war ich dir daz sagen 
Do wart dem grozzen resen sin heubet abe geslagen 
ůf sprang die koneginne zů der selben stont 
Sie hatte zů lange gebeidet des wart ym sterben kont 
ůf saste sie do <rs ref="Eckehart">Eckewart</rs> ein rosen krentzelin 
do wolde sie yn kůssen Des inmag nit gesin 
Daz mir daz widerfůre daz wer mir ummer leit 
Ich lazze mich nit kůssen ein ůngetrůwe meyt 
Do gyng ůz deme garten der degen lobesan 
wol enphyng yn der von Berne und alle sine man 

———————————
Hie fehtet <rs ref="Siegestab">Sygestap</rs> und <rs ref="Ortwin">Ortwin</rs> der rese den dritten kamp 

Do sprach der kůneg <rs ref="Gibech">Gybeche</rs> Wo bistů <rs ref="Ortwin">Ortwin</rs> 
dů salt balde rechen den lieben brůder din 
Ee er daz wort ie follen sprach do kwam <rs ref="Ortwin">Ortwin</rs> 
er sprach ůwe dinz todez wol lieber brůder min 
Der anger si verfluchet der die rosen ye getrůg 
Do von můz verterben von mir maneg ritter klůg 
Mir ist geschehen leide auch ist mir vil zorn 
Daz horte meister <rs ref="Hildebrand">Hiltebrant</rs> der degen hoch geborn 
Er sprach zů sinem oheim Horestů daz <rs ref="Siegestab">Sygestap</rs> 
wie daz der rese lymmet Nů hilf ym in sin grap 
Do sprach der jůnge <rs ref="Siegestab">Sygestap</rs> Des han ich mich erwegen 
sit ich bin komen ůber Rin so wil ich stridez plegen 
Wer er noch so ůngefůge doch wil ich yn bestan 
Des dancket ym der Bernere der fůrste wol getan 
Do sprang in die rosen <rs ref="Siegestab">Sygestap</rs> der kůne man 
do lief yn der rese gar freislichen an 

Ich sagen uch vor ware von zorne daz geschach 
Sie slůgen faste zů samen ir keiner do nit sprach 
Do streit so kreftecliche de r grymme rese <rs ref="Ortwin">Ortwin</rs> 
Do moht yn wol růwen der liebe brůder sin 
Do wart so freislichen ůf den ritter jůng geslagen 
<rs ref="Siegestab">Sygestap</rs> der kůne wůld yme daz nit vertragen 
Mit schirmen sich lange nerte <rs ref="Siegestab">Sygestap</rs> der kůne man 
erst můste von ym entwichen der rese freyssam 
Do slůg yme dieffe wonden <rs ref="Siegestab">Sygestap</rs> der kůne degen 
des můste sich der rese des syges do verwegen 
Er falt yn zů der erden daz wil ich uch sagen 
Do wart <rs ref="Ortwin">Ortwin</rs> der rese von deme recken dot geslagen 
Do sůmte sich zů lange <rs ref="Kriemhild">Krymhilt</rs> die konegin 
doch saste sie dem ritter ůf ein rosen krentzelin 
Ein helsen und ein kůssen gap sieo dem jůngen man 
Do kert er sich frolichen zů den Wolfingen dan 
Do enphing yn der von Berne und alle sine man 
man zoch ym abe die brůne do kůlte der ritter wol getan 

———————————
Hie fehtet <rs ref="Heime">Heyme</rs> und der rese <rs ref="Schrutan">Struthan</rs> den firden kamp 

Do sprach der kůneg <rs ref="Gibech">Gybeche</rs> So we mir diser not 
Wie ligent mine recken in deme garten dot 
Zwene kůne degen die sint mir erslagen 
vil starker rese Strůchan daz wil ich dir clagen 
Do sprach vil grůßelichen der rese <rs ref="Schrutan">Strůthan</rs> 
Wo ist er nů so lange der mich sal bestan 
Mich růwent also sere die minz brůder kint 
die mir in dem garten zů tode geslagen sint 
Do sprach der alde <rs ref="Hildebrand">Hiltebrant</rs> <rs ref="Heime">Heime</rs> horestů dazz 
Mit deme saltů fehten Strůchan ist dir gehazz 
Er klaget also sere die sinez brůder kint 
sine kraft und sine sterke die ist gein dir ein wint 
Do sprach der helt <rs ref="Heime">Heime</rs> Ich enwil sin nit bestan 
er ist zů ůnfůge und auch zů freussam 
Und slůge er mich zů tode ez wer der werlde spot 
Do sprach meister <rs ref="Hildebrand">Hiltebrant</rs> Do vor behůt dich got 

Ich reden ez nit darumme ich wil yn doch bestan 
got wolle mich behůden vor dem ůngefůgen man 
Do sprang in den garten <rs ref="Heime">Heyme</rs> der degen lobesan 
des dancket ym der Berner und alle sine man 
Do sach man auch den resen dorch die rosen gan 
Do rief ůz grozzem zorne der rese <rs ref="Schrutan">Strůthan</rs> 
Wes wiltů dich trosten dů wonder kleiner man 
Ich trůwen diner tusent wol eine hie bestan 
Do sprach der ritter <rs ref="Heime">Heime</rs> Daz sint die rede din 
Mir wůlle got niht helfen dan ez můz din ende sin 
Des erzůrnde der ůngehůre er gab ym einen slag 
daz der helt <rs ref="Heime">Heyme</rs> gestrecket vor yme lag 
<rs ref="Heime">Heyme</rs> der degen kůne balde wyder ůf gesprang 
Nagelring ein vil gůt swert ym an der hende klang 
Mit einem micheln grymme lief er do den resen an 
do slůg er tieffe wůnden dem ůngefugen man 
Der kle wart auch gerodet ůf der heide grůne 
Sie striden frůmeclichen die stolczen helde kůne 
<rs ref="Heime">Heime</rs> der ritter edele do Nagelringen slůg 
ůf den resen <rs ref="Schrutan">Strůthan</rs> daz er sin schiere hatte gnůg 
zůschen sinen brůsten schriet er ym eine wonde wit 
Sůs faht er mit dem grozzen eine lange zijt 
Er lief an yn mit grymme und gab ym einen slag 
daz der rese langer vor yme gestrecket lag 
Er stach yn zů der erden daz wil ich uch sagen 
Do waren der resen drye zů tode nů erslagen 
Do kwam die koneginne und gab ym sin krentzelin 
ein helsen und ein kůssen můst auch sin eigen sin 
Do gyng ůz dem garten der ritter wol getan 
do enphing yn der Berner und sine dienest man 

———————————
Hie fehtet <rs ref="Witege">Wyteg</rs> und <rs ref="Asprian">Aspryan</rs> der rese den fůnften kamp 

Do sprach der kůneg <rs ref="Gibech">Gybeche</rs> So we mir dyser not 
Wie ligent mine diener so jhemerlichen dot 
Der anger sij verflůchet der die rosen hat getragen 
darum sint mine recken zů tode mir geslagen 

Sie waren in ganczen truwen zů dinste mir bereyt 
<rs ref="Asprian">Aspryan</rs> starker rese daz laz dir wesen leyt 
Er sprach Wol lieber herre ir sollent an mir nit verzagen 
ich wil die resen rechen die uns sint erslagen 
So sprach ůz grozzem zorne der rese <rs ref="Asprian">Aspryan</rs> 
Ich brengen sie in grozze not ob ich ez gefůgen kan 
Er waphent sich mit grymme in die rosen er sich hůb 
mit zwein scharpen swerten er dorch den anger stůb 
Er stalte sich freyslichen als ich uch sagen wil 
do trat er in die er der liehten blůmen vil 
Do rief meister <rs ref="Hildebrand">Hiltebrant</rs> <rs ref="Witege">Wytech</rs> geselle min 
nů dorch minen willen und so liep dir der Berner mag sin 
Syhestů in dem garten den resen <rs ref="Asprian">Aspryan</rs> 
Mit deme saltů striden dů maht yn wol bestan 
Do sprach der helt <rs ref="Witege">Wytech</rs> Konnent ir mir iht gesagen 
han ich uch uwern brůder oder vater iht erslagen 
daz ir mich wolt verraden gein den tyfel soldan 
Wes habt ir yn nit gein uch gewegen und hettent yn bestan 
Ich wil mit yme nit striden sprach der kůne man 
ich neme nit důsent marke daz ich yn sůlde bestan 
Wer solde mit dem tyfel fehten sprach der stolcze man 
Welcher ez anders were ich wůld yn gerne hie bestan 
Do sprach der Bernere dů salt mich helt geniezzen lan 
daz ich mit dir wil deilen allez daz ich han 
Dyse grozze reise die were gar ein wiht 
bestůndez dů den dinen in deme garten niht 
Do sprach der helt <rs ref="Witege">Wyteche</rs> Die rede solt ir lan 
Stryde mit yme wer do wolle ich wil sin nit bestan 
<rs ref="Hildebrand">Hiltebrant</rs> der alde nam sinen herren hin dan 
Wie radent ir nů herre Als ich gedaht han 
Wůldent ir ym uwern Schemmyng um sinen Falken geben 
so begůnd er wagen sinen lip und auch sin leben 
Do sprach der Bernere Lieber geb ich ym ein lant 
wil er ez nit geraden ich geb ez ym zů hant 
<rs ref="Hildebrand">Hiltebrant</rs> sprach Herre daz sal stete von uch sin 
Nů werdent ir ez bůrge Ich geb ez ym ůf die truwe min 
Do sprach <rs ref="Hildebrand">Hiltebrant</rs> der alde <rs ref="Witege">Wytech</rs> kůner wygant 
nů fyht mit yme frůmecliche mit diner starken hant 

des hastů ummer ere wol hoch gelopter man 
gesygestů dem resen mit dinen handen an 
Do sprach der Bernere nů fiht mit yme kůner degen 
darum wil ich dir ummer beyde lihen unde geben 
Dar zů geb ich dir myn roß Schemmyng also gůt 
so mahtů ritter edele fehten wol mit hohen můt 
Noch wil ich niht striden sprach <rs ref="Witege">Wyteg</rs> der wygant 
es werde fůr daz gůde roß min burge her <rs ref="Hildebrand">Hiltebrant</rs> 
So sprach der helt <rs ref="Witege">Wyteg</rs> Worde mir daz ůndertan 
so wůld ich willecliche den resen groz bestan 
Do sprach der alde <rs ref="Hildebrand">Hiltebrant</rs> Ich wil din bůrge sin 
daz dir ez git fůr eygen der liebe herre min 
Noch wil ich nit striden sprach der kůne degen 
mich waphen der margrave und wůlle mir hůlde geben 
so sprach der helt <rs ref="Witege">Wyteche</rs> dan wil ich yn bestan 
und si dan auch wyderseit dem ungefůge man 
Der margrave gab yme hůlde und waphent yn zů hant 
umme sinen sůn Nůdongen den erslůg sin hant 
Den schilt gab er ym an den arm er sprach Got můzze din plegen 
Do hůb sich in die rosen <rs ref="Witege">Wyteg</rs> der edel degen 
Do sprang in den garten <rs ref="Witege">Wyteg</rs> der wygant 
Des danket ym her <rs ref="Dietrich">Dieterich</rs> und er <rs ref="Hildebrand">Hiltebrant</rs> 
<rs ref="Asprian">Aspryan</rs> der kůne was manheyde vol 
mit zwein scharpen swerten kůnd er fehten wol 
Wan er solde striden daz was ym ein wint 
Ane lief er mit grymme do Wylandez kint 
Do sie zů samene kwamen sich hůb ein getemeren 
reht also zwenczeg smyde slůgen mit den hemern 
Auch was der helt <rs ref="Witege">Wytech</rs> in striden unverzeit 
ůz zůcket er Mymyngen der hirte helme sneit 
Der rese mit den swerten hiew faste Wytechen an 
daz er begonde wichen gein den frawen hin dan 

Do sprach zů yme <rs ref="Hildebrand">Hiltebrant</rs> Dů flůhest lesterlich 
Daz gůde roß Schemmyng hat noch min herre sicherlich 
Daz gůde swert Mymeng in beide hende <rs ref="Witege">Wyteg</rs> nam 
do lief er zůrnlichen den starken resen an 
Er sprang an yn mit grymme der edel wygant 
Do gerachet er den resen und slůg ym ab ein hant 
Er schriet ym auch abe ein achßel <rs ref="Witege">Witeg</rs> wolt den pris bejagen 
wie starg ein ros were ez hette gnůg zů tragen 
Do von des resen blůde so wart der anger naß 
<rs ref="Asprian">Aspryan</rs> wolt ym entrinnen wie kůn er gewesen waß 
Dar gyng die koneginne <rs ref="Witege">Wyteg</rs> wiltů mir yn geben 
Er tet als er ez nit horte biz er ym genam sin leben 
zů ir sprach do <rs ref="Witege">Wyteche</rs> Waz wolt ir schone maget 
Wolt ir den resen langen Der ist uch unversaget 
Do beidet auch nit langer <rs ref="Kriemhild">Krymhilt</rs> die konegin 
ůf saste sie do Wytechen ein rosen krenczelin 
Ein helsen und ein kůssen gap sie dem kůnen man 
Do gyng der helt <rs ref="Witege">Wyteche</rs> zů den Wůlfingen dan 
Daz gůde roß Schemmyng do wart yme ůndertan 
den Falken auch her <rs ref="Dietrich">Dieterich</rs> zů yme do genam 
<rs ref="Witege">Wyteg</rs> ůf sin ros do saz er sprach Ez ist nit ein wiht 
ez lezzet sinen herren in keinen noden niht 

———————————
Hie fehtet der kůneg Stůffyng und Hertnyt von Růzzen den sesten kamp 

Do sprach der kůneg <rs ref="Gibech">Gybeche</rs> Unser striden ist ein wiht 
wir han in deme garten keine selde niht 
Kůneg Stůffing von Yrlant dů werder jůngeling 
nů waphen dich vil balde und kom her an den ring 
Do sprach der kůneg Stůffing ůff die trůwe min 
nů solt ich vil bilche der erste gewesen sin 
Ez het uns gefromet daz wil ich uch sagen 
so wer uns in dem garten die resen nit erslagen 
Kůneg Stůffing von Yrlant sich in den garten hůb 
wie gar vermezzenlich er dorch die rosen stůb 
Do sprach der alde <rs ref="Hildebrand">Hiltebrant</rs> Hertnit kůneg lobesan 
syehstů den fůrste dort dorch die rosen gan 
Der ist geheizzen Stůffing ein kůneg von Yrlant 
mit deme saltů fehten edeler kůneg hoch genant 

Gerne sprach der von Růßen des han ich gůden mut 
daz ich dorch den von Berne wagen lip unde gůt 
Do sprenget in den garten der kůneg von Růßenlant 
er rief an sinen kempen Wie sit ir genant 
Er sprach Ich heizzen Stůffing ein kůneg von Yrlant 
Do widersageten ein ander die fůrsten al zů hant 
Kůneg Hertnit von Růßen trabte gein disem do her 
er fůrt in siner hende ein vil grozzez sper 
Sie begonden faste neigen gein ein ander do ir sper 
und wolden kraft erzeugen yn was gein ein ander ger 
Zwey sper sie verstachen mit ritterlicher hant 
do gryffen zů den swerten die recken hoch genant 
Sie beizzeten zů der erden nyder an daz graß 
Ez was ein michel wonder daz ir dekeiner ie genas 
Sie striden beide mit grymme keiner mohte do gesygen 
Des hatten sie do beide yrs lebens gar sich verzigen 
Hertnit ůf yn mit grymme slůg sin swert daz was gůt 
Stůffinge slůg er dorch die ringe dar nach floz daz blůt 
dorch helm und důrhe halsberg gab er ym einen slag 
daz der helm und daz heubet vor sinen fůzzen lag 
Die vil schone <rs ref="Kriemhild">Krymhilt</rs> dem herren gab zů hant 
ein helsen und ein kůssen und einen rosen krantz 
Mit vil gůden můde er sich in den sadel swang 
und mit vil grozzen sprůngen sin rozs ůz dem garten sprang 
Er trabet ůber daz gefilde Stůffingen liez er do lygen 
Wol enphieng yn der von Berne der kůneg sygez hat verzigen 

———————————
Hie fehtet <rs ref="Dietleip">Dietleip</rs> und <rs ref="Walther">Walther</rs> von Wasgin den vij kamp 

Do sprach der kůneg <rs ref="Gibech">Gybech</rs> Waz sal nů min leben 
daz ich unser keime den prys alhie mag geben 
Wan ich weiz einen recken der ist ein starker man 
der mag uns wol gerechen als ich gesagen kan 

Do sprach der kůneg <rs ref="Gibech">Gybeche</rs> Nů rich mich edeler <rs ref="Walther">Walther</rs> 
ein herre von Wasgensteine setze dich zů wer 
Vil gerne sprach do <rs ref="Walther">Walther</rs> Einen bůckeler nam er in dy hant 
mit vil zornegem můde sine gůde ym gar verswant 
<rs ref="Hildebrand">Hiltebrant</rs> hilt by dem ringe do rief er al zů hant 
Wo bistů nů <rs ref="Dietleip">Dietleib</rs> ein herre von Stiererlant 
Er hielt bij kůneg <rs ref="Etzel">Etzel</rs> under einer banyr rot 
daz fůrte der von Stiere als ym die scholt gebot 
Ich wil mit yme striden sprach der jůnge man 
wie er bi sinen zyden so vil grozzer dinge habe getan 
Des dancket yme der von Berne und er <rs ref="Hildebrand">Hiltebrant</rs> 
Den schilt begond er fazzen den helm er ůf gebant 
Er sprang in den garten als wir ez han vernomen 
wol gar schierere <rs ref="Walther">Walter</rs> was gegen yme komen 
Do sprach von Wasgensteine Bistů Bitterolfez barn 
Wer hat dich zů stride her gein mir erkorn 
dů bist nit gewaßen noch zů einem man 
wie wiltů eime recken mit stride vor gestan 
Daz breng ich uch wol innen sprach der jůnge man 
Nů schonet minez libz nit so tůn ich uch daz sam 
Er sprach Gůde trůwe an thoren lůczel helfen kan 
Do sprůngen sy zů samen die mort grymmegen man 
Sie striden mit ein ander als ich uch sagen wil 
Manheit und stercke sie beide hatten vil 
Yr helm und yre brůnie do liezzen yren schin 
dar dorch ran ir beider blůt des lachte dy konegin 
Yr goltfaren schilde schrieden sie von der hant 
daz sie mit kleinen stůcken von yn stůben ůf daz lant 
Sie liezzen von yrme schirmen die zwene kůnen man 
helm und auch ir schilde zůrhiewen sie ůf den plan 
Do sprach meister <rs ref="Hildebrand">Hiltebrant</rs> Sehent ir fraw konegin 
wie dise recken striden Iz můz ir ende sin 
Yr einer mag dem andern niht gesygen an 
Sie slahent tieffe wonden von schirmen hant sie gelan 
Do sprach die koneginne Nů sage mir dů wyser man 
wie sal ich sie nů scheiden die recken lobesan 

Do jhehent yn sygez beiden wol edele konegin 
und gebent ir yeclichem ein rosen krentzelin 
<rs ref="Kriemhild">Kriemhilt</rs> die koneginne langer do nit beidete 
mit zwein krentzelinen sie sich do bereidete 
Sie sprach Ir beide habent dang ir sit zwen byder man 
Ir hant in den rosen daz beste beide wol getan 
nů lant von uwerme stride ir sollent gesellen sin 
so geben ich uwer yeclichem ein rosen krenczelin 
Sie bunden abe die helme und nygen der konegin 
ůf saste sie ir yeclichem ein rosen krenczelin 
ein helsen und ein kůssen gab sie do yedem man 
Do wůrden eit gesellen die stoltzen recken wol getan 
Do sprach der von Berne Ir hant beide wol gestriden 
in deme rosen garten nach ritterlichen syden 
Der anger ist bekleidet mit uwer beider blůt 
<rs ref="Kriemhild">Krymhilt</rs> die konegin ist vil die baz gemůt 

———————————
Hie fehtet der monich <rs ref="Ylsam">Ylsan</rs> und <rs ref="Volker">Folker</rs> der fydeler den viij kamp 

Do sprach der kůneg <rs ref="Gibech">Gybeche</rs> Wo ist nů <rs ref="Volker">Fulker</rs> 
do here von Altzeye ein stolczer degen her 
Mit dem so wil ich teylen bůrge unde lant 
Des laz mich geniezzen vil kůner wygant 
Do sprach der kůne <rs ref="Volker">Fulker</rs> Ich nemen ez mich an 
ich wil mit eime fydeln des besten des ich kan 
Den schilt begond er fazzen do wold er in die not 
dar ane stůnt ein fydele die was von golde rot 
Wo ist min brůder <rs ref="Ylsam">Ylsan</rs> sprach er <rs ref="Hildebrand">Hiltebrant</rs> 
mit siner grawen kotten der kůne wygant 
Wie sůmet er sich so lange Er sal her vore gan 
und decken die rosen mit blůde als er me hat getan 
Do sprach der monich <rs ref="Ylsam">Ylsan</rs> Lieber brůder min 
was ir mir gebiedent daz sal geschen sin 
Ich fehten willeclichen so sprach her <rs ref="Ylsam">Ylsan</rs> 
des stridez in dem garten ich kům erbeidet han 
Er zoch eine kotte ůber sin stehelin gewant 
den schilt nam er zům arme den helm er ůf gebant 
Wer wil nů mit mir fehten Ich bin bereidet hie 
Gar vermezzenlichen er in den garten gie 

Der monich vil kůrliche dorch die rosen wut 
Des begonde lachen vil manege frawe gůt 
Do sprach die koneginne Zů kore moht ir lieber gan 
und hůlfent messe singen daz stůnt uch vil baz an 
Do sprach der monich <rs ref="Ylsam">Ylsan</rs> Vil keiserliche meit 
mir ist von ůwerm garten so rehte wol geseit 
Dorch uwer rosen willen sint die recken dot geslagen 
Mir můz der rosen werden waz ich ir mag getragen 
Do begonde sich faste walken der můnich <rs ref="Ylsam">Ylsan</rs> 
Er zůrfůrte vil der rosen ee dan er wart bestan 
Daz sach die koneginne ez was ir alzů leit 
Sie sprach Vater herre diz laz dir sin bekleit 
Do sprach der kůneg <rs ref="Gibech">Gybeche</rs> <rs ref="Volker">Fůlker</rs> lieber frunt min 
dysen grozzen spot laz dir geclaget sin 
den uns hat erzeiget der starke monich <rs ref="Ylsam">Ylsan</rs> 
Ich wil dich gůdez richen daz dů mich rechez ůf dem plan 
Erst gyng in den garten der degen unverzeit 
er trůg an sime schilde eine gyge vil gemeit 
Do sprach vil zůrnlichen <rs ref="Volker">Fůlker</rs> lůczel von deme Rin 
Wer ich nů gůdez můdez ich můste spotten din 
War zů hat uns der Berner sinen thoren her gesant 
Er solt ez bilche han gelan het er mich reht erkant 
Do sprach der monich <rs ref="Ylsam">Ylsan</rs> er hatte recken sin 
Ich můz dich innen brengen ob ich ein thore bin 
Do hůb er ůf die fůst und gab ym einen slag 
daz er mit siner fydeln vor ym in den rosen lag 
Do sůmete sich nit langer der kůne spileman 
mit ůngefůgen slegen lief er den můnych an 
Do kafte faste an die frawen der můnych hoch genant 
Des erzůrnde sere meister <rs ref="Hildebrand">Hiltebrant</rs> 
Nů rege dich her můßbart der wyse sprach zů hant 
wir sin dorch eren willen doch komen in diz lant 
Alrest do wart erzůrnet der můnich <rs ref="Ylsam">Ylsan</rs> 
mit ungefůgen slegen lief er den spilman an 
<rs ref="Volker">Fůlker</rs> der fideler des monychez auch nit vergaz 
vil manegen slag er ym ůf den helm mit sinem bogen maz 

Der anger wart benetzet er wart von blude rot 
Sie brahten beide ein ander in vil grozze not 
Dorch die helme dicke slůgen die zwene man 
sie blicketen beide ein ander gar fyntlichen an 
<rs ref="Volker">Fůlker</rs> gerachte den můnych und gab ym einen streich 
daz ym sin gůt predeger stap ůz siner hant entweich 
Dů gyldest mir den geygen strich den dů mir hast getan 
ich verschroden dir die seiten sprach der monich <rs ref="Ylsam">Ylsan</rs> 
Do sprach der kůne <rs ref="Volker">Fůlker</rs> Ein fydeler wil ich noch sin 
ich kan wol gestrichen mit dem fydelbogen min 
Was ich do mide herreichen daz můz von ein ander gan 
Da lieffen sie aber beide vil grymmeclich ein ander an 
<rs ref="Ylsam">Ylsan</rs> der degen kůne vil grozzer sterke plag 
er gab dem fydelere vil mangen hirten slag 
daz yme der sweiz und auch daz blůt dorch dy ringe ran 
Do můste von ym entwichen <rs ref="Volker">Fůlker</rs> der spileman 
Dem kůnen fydelere do wart ein slag getan 
daz yme daz blůt vil sere ůber sin augen ran 
dorch helm und růcke vil nahe bi daz leben 
Do wart dem monych <rs ref="Ylsam">Ylsan</rs> der pris vil schiere geben 
ůf stůnt die koneginne daz ist uns wol geseit 
und schiet den monich <rs ref="Ylsam">Ylsan</rs> von dem spilman unverzeit 
Sie sprach do Her monich uwerm apte wil ich clagen 
an einem briefe senden und yme heizzen sagen 
daz er uch gyt zů bůzze zů fasten also vil 
Do sprach der monyh <rs ref="Ylsam">Ylsan</rs> Daz důn ich ob ich wil 
Was ir nů mogent klagen daz důt uch michel not 
Uwer resen und uwer recken die lygen halber tot 
Yr bihte han ich gehoret die bůzze ist yn zů swer 
die sie von uns hant enphangen gleubent mir der mer 
Do sůmte sich nit langer <rs ref="Kriemhild">Krymhilt</rs> die konegin 
ůf saste sie dem monich <rs ref="Ylsam">Ylsan</rs> ein rosen krenczelin 
Ein helsen und ein kůße gab sie dem kůnen man 
Er sprach Edele koneginne ich můz der rosen mere han 

———————————
Hie fehtet der margrafe <rs ref="Rüdiger">Rudeger</rs> und <rs ref="Gernot">Gernot</rs> der kůneg den ix kamp 

Owe diser schanden sprach der kůneg <rs ref="Gernot">Gernot</rs> 
ee daz ich in laster lebete vil lieber wer ich tot 
Do hiez er ym brengen sinen goltfaren schilt 
Uns hat braht zů laster min swester <rs ref="Kriemhild">Kriemhilt</rs> 

Do sprach sin vater <rs ref="Gibech">Gybeche</rs> <rs ref="Gernot">Gernot</rs> sun <rs ref="Gibech">min</rs> 
unsen schentlichen spot laz dir beclaget sin 
Nů schaffe helt byderbe kůne und unverzeit 
daz man von diner sterke singet ummer und seit 
<rs ref="Gernot">Gernot</rs> der helt byderbe ein kůneg unverzeit 
der fůrt ein richez zeichen daz wirt her nach geseit 
Do sprang in den garten der fůrste lobesam 
man sach yn ritterliche dorch die rosen gan 
Do rief ůz dem garten der kůneg <rs ref="Gernot">Gernot</rs> 
Wer mit mir wůlle striden der spryng in dise rosen rot 
Do sprach meister <rs ref="Hildebrand">Hiltebrant</rs> Horestů daz <rs ref="Rüdiger">Růdeger</rs> 
Dir enbůdet ůz dem garten <rs ref="Gernot">Gernot</rs> der kůneg her 
daz dů zů yme springest in die rosen rot 
<rs ref="Rüdiger">Růdeger</rs> der milte det daz man yme gebot 
Do sprach der margrafe Ich wil yn gerne bestan 
Do wůd er dorch die rosen so wir ez vernomen han 
Zwene werde fůrsten zů samene waren komen 
Sie zogen beid ir gůden swert so wir ez han vernomen 
Sie slůgen ůf ein ander die zwene kůnen man 
Wie gar ritterlichen sie beide striden ůf dem plan 
Sie teilten do ir eigen blůt ůf dem anger wyt 
von den helden beiden hůb sich ein vil grozzer strit 
Do sprach die selbe frawe der <rs ref="Rüdiger">Růdeger</rs> gab sin gewant 
Richer got von hymel wis um den margraven gemant 
Daz erhorte <rs ref="Kriemhild">Krymhilt</rs> ir zorn wart gein ir groz 
sie slůg die maget in den můnt daz sie daz blůt begoz 
Alrest do wart erzůrnet <rs ref="Rüdiger">Růdeger</rs> der degen 
ane lief er <rs ref="Gernot">Gernoten</rs> mit hirteclichen slegen 
Do striden grymmeclichen die zwene kůnen man 
vil maneg slag vil swinder wart von yn beiden do getan 
zů tale vor den frawen in den rosen rot 
Des enkwam der kůneg <rs ref="Gernot">Gernot</rs> nie in soliche not 
Von <rs ref="Rüdiger">Růdeger</rs> můste wichen der kune <rs ref="Gernot">Gernot</rs> 
er lief vor den frawen umme so ser foht er den dot 
Er hette wol erslagen <rs ref="Gernot">Gernoten</rs> den kůneg milt 
do schiet sie von ein ander die koneginne <rs ref="Kriemhild">Krymhilt</rs> 
Do sůmte sich niht langer daz edel megetin 
und sast ůf dem margraven ein rosen krenczelin 
Ein helsen und ein kůßen gab sie dem edeln man 
Do gyng ůz dem garten der margrave lobesan 

———————————
Hie kempet den zehenden herczog Amelong und kůneg <rs ref="Gunther">Gůnter</rs> 

Do sprach vil zůrnliche der kůneg <rs ref="Gunther">Gůnther</rs> 
Unser keiner ist so kůne der sich setze zů wer 
er enmůzze vor yn fliehen oder vallen ůf den plan 
Darumme lazzen ich ez nit ich wil den minen auch bestan 
ůf stůnt der kůneg <rs ref="Gunther">Gůnther</rs> sinen harnesch leit er an 
Do begonde faste trůren alle rynesche man 
Den helm er do mit zorne ůf sin heubet bant 
Mit weme sal ich striden Er ist mir unbekant 
Den schilt nam er zům arme ůf sin ros er do saß 
eine krone von rodeme golde do sin ziemer was 
Do sprenget in den garten der kůneg wol bekant 
Nů wil ich hie rechen mins brůder wonden al zů hant 
Do sprach meister <rs ref="Hildebrand">Hiltebrant</rs> Horestů daz Amelůng 
wie der kůneg claget vil edeler ritter jůng 
Daz sie sin worden sygelos wie faste er daz kleit 
Sprenge zů ym in den garten stolczer degen vil gemeit 
Ich besten yn willecliche sprach herczoge Amelůng 
dem geslehte werden ich nůmmir holt sie sin alt oder jůng 
Kein helt wart nie so kůne sie haben yn fůr niht 
Ez hat mich nit wonder daz yn smacheit do von geschiht 
Den schilt begonde fazzen der unverzagete degen 
do sprenget in die rosen der hircczoge ůz erwegen 
Des erschrag nit sere der kůneg <rs ref="Gunther">Gůnther</rs> 
er sůmte sich nit langer er sprengete gein yme her 
Zwei sper sie do verstachen die fůrsten hoch genant 
Do griffen zů den swerten die reken beide sant 
Sie beizten von den roßen nyder in den kle 
Von dieffen ferch wůnden geschach yn beiden we 
Kůneg <rs ref="Gunther">Gůnther</rs> von deme Rine der degen wol gemůt 
zoch von siner siten ein waffen daz was gůt 
Er slůg ez mit zorne ůf herczogen Amelovng 
daz yme daz blůt ran dorch die ringe dem kůnen degen jůng 
Er vergalt yme schiere wyder mit grymmen slegen groz 
er schriet ym dorch den harnesch daz ym daz blůt ingegen floz 
Yre golt faren schilde schrieden sie beide von der hant 
helm unde brůnie wart von yn dorch entrant 
Amelůng der kůne was gar ein starker man 
er lief gar grymmeclichen do den kůneg an 

und slůg yme dorch den helm der herczoge lobesam 
daz yme daz blůt mit kreften dorch daz geserwe ran 
und schoz ym ůber die wangen daz er niht ensach 
ůf sprang die koneginne do was ir harte gach 
Do friste sie yrem brůder synen jůngen lip 
Sich mohte lichte han versůmet daz vil edel wip 
ůf saste sie herczog Amelůng ein rosen krenczelin 
Ein helsen und ein kůssen gab yme die konegin 
Do gyng ůz deme garten der herczoge Amelong 
er sprach Ich han versoldet den edeln kůneg jůng 
Des begonde lachen der alde <rs ref="Hildebrand">Hiltebrant</rs> 
Do inphing yn der von Berne und maneg wygant 

———————————
Hie kempet den eilften her <rs ref="Dietrich">Dieterich</rs> und <rs ref="Siegfried">Sifrit</rs> von Niderlant 

Do sprach der kůneg <rs ref="Gibech">Gybeche</rs> Unser schande dy ist groz 
Keiner kůrczewile mich noch nie so ser vertroz 
Ach richer <rs ref="Crist">Crist</rs> von hymele daz wil ich dir clagen 
Nů weiz ich nit der uns reche die uns sint erslagen 

wan den kunen <rs ref="Siegfried">Sifrit</rs> Er ist ein starker man 
der mag uns wol gerechen ob uns got der selden gan 
Er sprach <rs ref="Siegfried">Sifrit</rs> rich mich hůde und die tochter min 
die geb ich dir zů wibe sie sal din eigen sin 
ůf stůnt die schone <rs ref="Kriemhild">Krymhilt</rs> důt uns daz bůch bekant 
sie gieng gezogentliche fůr den ůz Niderlant 
sie kost yn frůntlichen an sinen roden mont 
Nů fehtent fromeliche Der důn ich uch vil mangz kont 
Wie daz <rs ref="Siegfried">Sifrit</rs> hornyn were dry halsberge leit er an 
Do reit in den garten der ůzerwelte man 
<rs ref="Siegfried">Sifrit</rs> von Niderlande reit ůf den grůnen plan 
Wo ist nů der mine der mich sal bestan 
Foht er sich so sere oder trůwet er nit genesen 
Ja solden wir von rehte die ersten sin gewesen 
<rs ref="Hildebrand">Hiltebrant</rs> der alde rief <rs ref="Dietrich">Dieterich</rs> herre min 
dise grozzen ere han ich dir behalden bi dem Rin 
Syestů in dem garten <rs ref="Siegfried">Sifrit</rs> ůz Niderlant 
Mit deme saltů fehten er ist ein kůneg hoch genant 
Do sprach der Bernere Meister laz din spotten sin 
Ich bestůnde lieber fiere die besten von deme Rin 
Wiltů mich verraden gein deme hůrnyn man 
Wer solde mit dem fehten den kein swert versniden kan 
Do sprach der alde <rs ref="Hildebrand">Hiltebrant</rs> der degen lobesan 
Bestet yn ein zagehafter der gesygt yme nůmmer an 
Ist er aber byderbe herre her <rs ref="Dietrich">Dieterich</rs> 
er sleht yme tieffe wonden daz wizzent sicherlich 
Ich inwil mit yme nit striden Von ym reit er zů hant 
vor deme rosen garten erbeizt er nider ůf daz lant 
Den helm er do mitt zorne von dem hubte bant 
<rs ref="Hildebrand">Hiltebrant</rs> der alte do kwam do hin nach gerant 
Dů wůrde nie min herre verzageter <rs ref="Dietrich">Dieterich</rs> 
wie schendestů dich selber und dine recken lobelich 
Din beidet in dem garten <rs ref="Siegfried">Sifrit</rs> ůz Niderlant 
dů salt mit yme striden vil kůner wygant 

Ich enwil mit yme nit striden ich tar sin niht bestan 
Brenge mir in den garten einen andern kůnen man 
der mit fleische und mit gebeine sij wol minem glich 
mit deme fehten ich gerne sprach her <rs ref="Dietrich">Dieterich</rs> 
Do sprach der alde <rs ref="Hildebrand">Hiltebrant</rs> Uwer rede habent ir gewalt 
und rident doch vil dicke striden in den walt 
Do bestet ir mit stride wůrme resen unde man 
und getorrent hie vor den frawen eins recken nit bestan 
<rs ref="Hildebrand">Hiltebrant</rs> der alde begonde von yme gan 
do liez er sinen herren alleine do bestan 
Von zorne lieffen yme die augen uber sinen bart 
Warumme weinent ir fetter also sprach <rs ref="Wolfhart">Wolfhart</rs> 
Wiltů mir helfen <rs ref="Wolfhart">Wolfhart</rs> so sprach er <rs ref="Hildebrand">Hiltebrant</rs> 
so waphen dich vil balde und kom hernach gerant 
Wir riden den dal nyder dief in einen grůnt 
Mime herren und mir wirt ein grozzez zůrnen kont 
So ist doch der mine dem sinen ungelich 
Yedoch můz ich erzůrnen den fůrsten lobelich 
so bin ich der erste der in dem grase lit 
Horestů sin swert erklingen so kům mir zů helf in der zit 
Do gyng hin wyder <rs ref="Hildebrand">Hiltebrant</rs> so rehte trůreclich 
Wes ist uch noch zů můde herre her <rs ref="Dietrich">Dieterich</rs> 
Do sprach der Bernere Ich han mich anders nit bedaht 
Habt ir mir in den garten einen andern kempen braht 
Ich enkan keinen andern finden dan <rs ref="Siegfried">Sifrit</rs> den degen 
Ach wer ich zů Berne sit ir uch der eren hat erwegen 
Daz ich ez do heime nit wiste daz wil ich gode clagen 
Sollent alle recken ir gespůtte nů von uch haben 
Dů sehest also gerne daz ich verlůre daz leben min 
und daz ich in dem garten bestunde den hůrnin 
Was dů mir daz geradest ez důnket mich ein wiht 
<rs ref="Siegfried">Sifrit</rs> von Nyderlanden des besten ich niht 
Er sprach Lieber herre nů folgent miner ler her dan 
ob ich beidenthalben einen friden finden kan 
Sit ir uch des von Niderlant getůrrent niht erwern 
so sprechen ir sit worden siech so wil ich fůr uch swern 
Uwe sprach der Bernere daz ich ie here gereit 
Des swerent lieber meister so bůzzen ich den eit 

Nů wol dan sprach der alde ir sit ůngesůnt 
ryden wir den dal nider do bi in einen grůnt 
Sie rieden mit ein ander ůf ein grůnez gras 
tal und berge beidenthalben neben yn was 
Balde nider von dem roße sprach er <rs ref="Hildebrand">Hiltebrant</rs> 
Daz det vil schier er <rs ref="Dietrich">Dieterich</rs> er gab ez ym in die hant 
Her <rs ref="Dietrich">Dieterich</rs> lenet an einem baum do er yn stende vant 
Wir sollen anderz schaffen sprach er <rs ref="Hildebrand">Hiltebrant</rs> 
ir mogent do nit erwerben pris ir můzzent fůrbaz gan 
Er sprach Lieber meister laz mich hie bestan 
Sagent mir ůf uwer trůwe sit ir ez her <rs ref="Dietrich">Dieterich</rs> 
deme der faut <rs ref="Dietmar">Dietmar</rs> liez sin erbe und sin rich 
Ich bin dem sin vater <rs ref="Dietmar">Dietmar</rs> allez sin erbe lie 
daz wizzent sicherlichen Ich sten vor uch hie 
Do sprach zů yme der alde so rehte zůrneclich 
Ich enwil dir nůmme dienen verzageter <rs ref="Dietrich">Dieterich</rs> 
Daz wizzent endelichen ir erenloser man 
ee ir ůngefohten blibet ich wůld uch selber ee bestan 
Do sprach der Bernere So trůget dich din sin 
Wiltů mit mir fehten wie daz ich verzaget bin 
ez mag dich wol gerůwen daz wizze sicherlich 
wie so daz dů mich schildest verzageter <rs ref="Dietrich">Dieterich</rs> 
So sprach der von Berne Ir brengent ez wol zů 
und uwer fetter <rs ref="Wolfhart">Wolfhart</rs> wie ich darumme getů 
Wie mir auch gelinge sprach der unverzeit 
mich důncket in minen sinnen uch si min leben leit 
Waz moht ez uch geholfen wůrd mir min lip verlorn 
Wer solde mit Sifride fehten Er ist ein lůter horn 
Der wise sprach Ir sint vile die man heizzet <rs ref="Dietrich">Dieterich</rs> 
Ir nennent uch den von Berne Ir sit ym ůngelich 
Ir heizzent uch einen fůrsten Ir sit ein rehter schalg 
und liegent Ir sit ez nit ir sit ein laster balg 
Bestet ir yne niht balde ich magen uch ůngesůnt 
Wie wiltů ez ane griffen Daz důn ich dir kont 
Her <rs ref="Hildebrand">Hiltebrant</rs> der alde sine fůst hat ůf gehaben 
do wart von dem alden der fůrst in sinen mont geslagen 
Er slůg yn so sere daz er viel ůf daz lant 
Her <rs ref="Dietrich">Dieterich</rs> wart erzůrnet des engalt <rs ref="Hildebrand">Hiltebrant</rs> 

Sin swert er mit dem knoppe in sine hant do nam 
do slůg er vil swinde sinen dienest man 
mit sinem flachen swerte begond er ym slege geben 
do von hatte <rs ref="Hildebrand">Hiltebrant</rs> vil nah verlorn sin leben 
Mit sinem gůden swerte gab er ym einen slag 
daz der alde fiel zů der erden und gestrecket lag 
Dů gebarest zů allen ziten als dir nieman gesygen 
Er moht yn nit gewinnen do liez er yn ligen 
Do <rs ref="Wolfhart">Wolfhart</rs> erhorte daz sin swert erklang 
er reit den dal nider und gewan einen ůbelen gedang 
Er ryef Herre von Berne herslagent ir mag und man 
und getůrrent einen fremden recken vor frawen nit bestan 
Ir strident mit den ůwern die mit uch haben pliht 
<rs ref="Siegfried">Sifriden</rs> von Nyderlant den bestet ir aber niht 
Do was mir dyser grozze zorn vor hin ůngelich 
nů bin ich erzůrnet sprach her <rs ref="Dietrich">Dieterich</rs> 
Wer weiz was in dem garten hůde von mir geschiht 
Nů wol dan her <rs ref="Wolfhart">Wolfhart</rs> wolt ir des selben iht 
Daz wil ich wol gehuden also sprach <rs ref="Wolfhart">Wolfhart</rs> 
daz ich mit uch striden daz wirt von mir bewart 
Ich weiz wol herre von Berne daz ich uch miden sol 
werent wol erzůrnet daz gůnd ich uch wol 
Do sprach der Bernere Nů laz die rede stan 
ich han bi minen ziden so zageliche nie getan 
Nu zůch mir here Falken daz gůde roß min 
Er wirt von mir bestanden und wer er stehelin 
Er zoch dar yme sin ros ůf den grůnen plan 
do sprang in den sadel der Berner lobesan 
Er sprach Ryt zů dinem oheim Sich mag er nit genesen 
so můz man mich in dem garten der bleder lazzen lesen 
<rs ref="Wolfhart">Wolfhart</rs> der vil kůne zů sinem vetern kwam gerant 
Dobestů aber <rs ref="Wolfhart">Wolfhart</rs> sprach er <rs ref="Hildebrand">Hiltebrant</rs> 
Nein ich lieber oheim ich riden zůhteclich 
Mich hat zů dir gesendet min herre <rs ref="Dietrich">Dieterich</rs> 
und heizzet balde fragen mogent ir nit genesen 
so můz man yn in dem garten der bleder lazzen lesen 
Er sprach Nů rit hinwider und sage ym ich si tot 
so hebet sich in den rosen um mich angest und not 

<rs ref="Wolfhart">Wolfhart</rs> kwam vil schiere do er den Berner vant 
Do fraget yn her <rs ref="Dietrich">Dieterich</rs> Wie mag her <rs ref="Hildebrand">Hiltebrant</rs> 
Er sprach Vil lieber herre min veter der ist dot 
Er sprach Nů můz sich heben beide angest und not 
Der Berner was erzůrnet gein dem garten er do reit 
<rs ref="Wolfhart">Wolfhart</rs> moht ym nit gefolgen uber die heide breit 
Der Berner beizzte zů der erden zorneg was sin sin 
Vor dem rosen garten sin ros slůg er von yme hin 
Er kloppet also faste Balde lant mich in 
Wo ist <rs ref="Siegfried">Sifrit</rs> der kůne wie gar er ist hůrnin 
Von sinen wegen ist erstorben min meister <rs ref="Hildebrand">Hiltebrant</rs> 
Do von wil ich mit ym fehten wer er als ein steinz want 
Den Berner můde sere daz man yn nit bald in liez 
Mit vil grozzen kreften er die tůr ůf stiez 
<rs ref="Siegfried">Sifrit</rs> von Niderlande sprenget ůf den plan 
Er sprach Wo ist der kempe so lange den ich sal bestan 
Wie fohtet er sich so sere Er trůwet niht genesen 
doch solden wir von rehte die ersten sin gewesen 
Er wil zů allen ziden der kůnsten einer sin 
her <rs ref="Dietrich">Dieterich</rs> von Berne důt des hie niht schin 
In den selben zyten <rs ref="Wolfhart">Wolfhart</rs> was zů yme komen 
Falken daz vil gůde roß hat er mit yme genomen 
Do sprach ein herczoginne die was von Yrlant 
Ich sehen den faut von Berne mit verwaphenter hant 
sinen schilt festen den fůrt er vor der hant 
Alrest so můz sich hůden <rs ref="Siegfried">Sifrit</rs> von Niderlant 
Welcher den andern twinget mit den swertez slegen 
so sprach die herczoginne der ist ein helt ůzerwegen 

———————————
Hie fehtet her <rs ref="Dietrich">Dieterich</rs> aller erst in sinem zorne 

Do sprenget in die rosen der degen uz erkorn 
ym erlůtte sine stymme reht als ein wysant horn 

Er sprach Wo sint nů die helde die also freislich sint 
Ich fehten mit ir eime wer er des tyfelz kint 
Wo ist <rs ref="Siegfried">Sifrit</rs> der kůne do her von Niderlant 
der min hat begeret mit verwafenter hant 
Wir sollen die schilde hauwen mit kreften von der hant 
daz unsern strit hie schawen die frawen alle sant 
Wir sollen ein ander brengen in also grozze not 
und den harnesch ferwen mit dem blůde rot 
Do sprenget her fůre <rs ref="Siegfried">Sifrit</rs> er wart nie so fro 
Nů fohten ich nit <rs ref="Dietrich">Dieterich</rs> din zůrnen noch din dro 
Ich wil dich hůde grůzzen mit deme swerte min 
daz ist geheizzen Phalmůng und gyt liehten schin 
Do sprach der Bernere Den grůz vergelt ich dir 
mit minem swerte Rosen daz ist so liep auch mir 
daz grůzzet dich hin wider daz ez wirt erkant 
Zwar ez můz dir dryngen dorch helm und schildz rant 
Do sprach der kůne <rs ref="Siegfried">Sifrit</rs> Wol edeler faut von Berne 
ich hort in eime jare nie kein ding so gerne 
Beide sie sich verbůnden die zwene starken man 
sie ranten grymmeclichen beide ein ander an 
Sie triben die roß zů samene die lieffen als sie flogen 
ir spere gar zůbrachen daz sie in die lůfte stoben 
Sie bezten von den rosen zů der selben zijt 
in deme rosen garten hůb sich ein vil grozzer strit 
Sie sprůngen zů ein ander do hin ůf die wal 
und inblozten von den siten zwo liehte klingen val 
Sie bůgen sich hinder hůben ein fehten an 
daz yn der sweiz mit kreften dorch die ringe ran 
Gar vermezzenliche zwei scharphe swert sie zogen 
zů spannen langen schirbe ir schilde von den henden flogen 
die spene von den schilden Die weinete maneg wip 
Owe sal dorch můtwillen sin verlorn zweier fůrsten lip 
Sullent sie sich alsůs morden daz ist gar zů vil 
Do sprach die maget <rs ref="Kriemhild">Krymhilt</rs> Ez ist mir ein spil 
Do fohten mit ein ander die zwene kůnen degen 
mit vil grozzen sprůngen und mit grozzen slegen 

Wo sie beide stůnden do swebte von blude eine bach 
daz man under yren fůzzen daz blůt allenthalben sach 
Do begonde sich faste meren ir ůngefůge not 
Ir zwene liehten helme von fůre wůrden rot 
daz ez yn beidenthalben sprang ůf ir helmez want 
als ein smit vor der eßche daz taden sie mit irre hant 
<rs ref="Siegfried">Sifrit</rs> gedaht an daz kůssen daz ver <rs ref="Kriemhild">Krymhilt</rs> ym hatte getan 
do von der degen kůne ein nůw kraft gewan 
Do faht er mortlichen daz wil ich uch sagen 
do begonde <rs ref="Siegfried">Sifrit</rs> der kůne hern <rs ref="Dietrich">Dieterich</rs> jagen 
Do sprach die schone <rs ref="Kriemhild">Krymhilt</rs> Sehent ir frawen alle sant 
daz ist <rs ref="Siegfried">Sifrit</rs> der kůne do her von Niderlant 
Er trybet den Berner umme vor ym ůf den plan 
Noch treit min lieber <rs ref="Siegfried">Sifrit</rs> daz lop fůr alle man 
Twinget er den von Berne den uz erwelten helt 
so ist min lieber <rs ref="Siegfried">Sifrit</rs> fůr alle man gezelt 
Do sprach die von Yrlant die herczoginne wol getan 
Ir mohten sweigen fraw <rs ref="Kriemhild">Krymhilt</rs> und liezzen uwer gůden stan 
So daz der faut von Berne zů reht erzůrnet wirt 
dan sleht er tieffe wůnden daz dar nach lange swirt 
Sie slugen ůf ein ander mit starken slegen groz 
daz ir beider gesind der kůrczewile vertroz 
Von yren swertez slegen und von irre helme schall 
mohte nieman gehoren in dem garten ůber all 
<rs ref="Siegfried">Sifrit</rs> von Niderlande der was ein starker man 
er lief vil zůrnlichen hern <rs ref="Dietrich">Dieterichen</rs> an 
Er slůg ym eine wonden in sinen stahel hůt 
daz dar nach můste rinnen von yme sin eigen blůt 
Wie stridet noch min herre sprach heimlich <rs ref="Hildebrand">Hiltebrant</rs> 
Er fehtet leider ůbele sprach <rs ref="Wolfhart">Wolfhart</rs> al zů hant 
er hat eine tieffe wůnden in sime stahel hůt 
und ist vil ser berůnnen mit sinem eigen blůt 
Er ist noch nit erzůrnet so sprach er <rs ref="Hildebrand">Hiltebrant</rs> 
Nů růf in den garten vil kůner wygant 
und man yn minez todes man wůlle mich begraben 
So beginnet mich min herre harte sere clagen 

<rs ref="Wolfhart">Wolfhart</rs> rief in den garten daz es dorch helm erdoz 
So we mir mines leidez daz ist michel und groz 
<rs ref="Hildebrand">Hiltebrant</rs> ist erstorben den wůllen wir begraben 
Verliesen ich minen herren wie sol ich daz leit verclagen 
Ist <rs ref="Hildebrand">Hiltebrant</rs> doch erstorben do sprach her <rs ref="Dietrich">Dieterich</rs> 
so findet man in gantzen trůwen nirgent sinen glich 
Nů hůt dich kůner <rs ref="Siegfried">Sifrit</rs> dich get die not an 
Ez ist min schymp gewesen was ich biz her gestriden han 
Und wer dich krefteclichen des ist dir nů vil not 
Uns zwene scheidet nieman wan des einen dot 
Sie striden fyntlichen die degen unverzeit 
und slůgen sich grymmeclichen ůf der heide breit 
Do nam sin swert zů beiden handen <rs ref="Siegfried">Sifrit</rs> der kůne man 
er slůg ez ůf den Bernere daz yme daz blůt dar nach ran 
Do rief aber lůde der alde <rs ref="Hildebrand">Hiltebrant</rs> 
Hoher name von Berne wie wiltů werden sůs geschant 
Nů sich an die frawen die sint vil minnenclich 
und gedencke an fraw <rs ref="Helche">Herchen</rs> die koneginne rich 
die dich hat gesendet von den Hůnen an den Rin 
Dů spreche ůf dine truwe dů wůldest der kůnste sin 
Scheme dich vor den frawen die hie sint an dem Rin 
die siczent ůnder der linden und spottent alle din 
Her <rs ref="Dietrich">Dieterich</rs> von zorne riechen do sere began 
reht als ein hůs daz dymphet daz man zůndet an 
<rs ref="Siegfried">Sifrit</rs> von Niderlande wart sin gehůrne weich 
do det yme der Bernere nach dem blůde manegen streich 
Er verkarte sin gemůde des wůrden dy Wůlfinge fro 
Auch fohte der Bernere hern <rs ref="Hildebrand">Hiltebrandes</rs> dro 
Sin swert daz warf er umme mit ellenthafter hant 
Er treyp <rs ref="Siegfried">Sifriden</rs> hinder sich des frawte sich <rs ref="Hildebrand">Hiltebrant</rs> 
Do vergalt er <rs ref="Siegfried">Sifriden</rs> sine slege groz 
er slůg ůf yn mit kreften daz ez in die lůften doz 

Was er yn hatte getriben her er jaget yn wider dan 
do von die schone <rs ref="Kriemhild">Krymhilt</rs> trůren sere began 
Die herczogin sprach <rs ref="Kriemhild">Krymhilt</rs> din sin ist nů verlorn 
Sifride mag nit helfen sin ringen noch sin horn 
Ich sehen die ringe stieben von deme kůnen man 
Ez ist doch umme sinen sig vil balde nů getan 
Der Berner schriet die ringe als ez wer fůlez stro 
Do worden die Rin herren alle vil unfro 
Zweyer halsberge der maht er yn ein gast 
er schriet ym abe den harnesch sam ez wer fůlez bast 
Do twang yn frůmecliche der vil kůne man 
des brahte der von Berne daz lop mit yme dan 
Hern <rs ref="Dietrich">Dieteriche</rs> von Berne bestůnt ein grozzer zorn 
do slůg er <rs ref="Siegfried">Sifriden</rs> dorch harnesch und dorch horn 
daz yme sin blůt vil rodes faste floz hin ůf daz graz 
Her <rs ref="Siegfried">Sifrit</rs> můste fliehen so kůn als er gewesen was 
Do jaget yn dorch die rosen der Berner unverzeit 
Do sůmte sich nit langer die keiserliche meit 
sie sprang von dem gestůle die hulle sie von ir swang 
<rs ref="Kriemhild">Krymhilt</rs> in grozzer yle hine dorch die rosen drang 
Do sie sach in den noden <rs ref="Siegfried">Sifrit</rs> yren lieben man 
sie bat ir frawen alle nach ir laůffen dan 
Daz taden sie vil balde Do wart yn also gach 
dorch rosen und dorch blůmen folgeten sie ir nach 
Do rief also lůde die koneginne rich 
Lant von uwerme stride herre her <rs ref="Dietrich">Dieterich</rs> 
Erwindent ůwers fehtens dorch den willen min 
Ir hant wol gesyget zů Wormez an dem Rin 
Do det der Bernere als er ez niht enhort 
biz er yn mit dem swerte vil na hatte betort 
Er wolde nihtez horen was die konegin gesprach 
biz er dem kůnen <rs ref="Siegfried">Sifrit</rs> den helm vil gar zůbrach 

Wie fyle man der stůle zůschen sie gewarf 
daz zůrhiew der Berner wan ez gar lůczel half 
Do rief die koneginne do die frauwen an 
Wie swigent ir so stille Nů bydet den kůnen man 
daz er des stridez erwinde und uch den zorn ergebe 
Daz wil ich um uch verdienen die wyle daz ich lebe 
Do rieffen die schonen frawen alle samet glich 
Nů lant von uwerme stride herre her <rs ref="Dietrich">Dieterich</rs> 
Herwindent uwers stridez wol dogenthafter man 
und lant uch nůmme byden fůrste lobesam 
<rs ref="Hildebrand">Hiltebrant</rs> rief in den garten er sprach Lat uwern zorn 
Ir hant wol gesyget so bin ich wyder geborn 
Her <rs ref="Dietrich">Dieterich</rs> der edele sach <rs ref="Hildebrand">Hiltebranden</rs> an 
do entsleif yme sin gemůte dem fůrsten lobesan 
Er wante sich bi siten dorch helmez finster er do sach 
daz also maneg roder můnt wyder yn do sprach 
Daz ermildet yme daz hertze gein den frawen minneclich 
Ich wil uch gerne geweren so sprach her <rs ref="Dietrich">Dieterich</rs> 
Han aber ich gesyget ir werden frauwen alle 
daz lant mich ane horen wie uch myn strit gefalle 
Han ich nit gesyget so lant mich striden mer 
mit dem minen kemphen sprach der degen her 
Sie sprachen Ir hant gesyget daz můz man uch verjehen 
Uch ist bi deme Rine die grozzen ere geschehen 
des sollent ir daz lop vor allen mannen tragen 
Daz horte der Bernere die frawen gerne sagen 
Do sprach der faut von Berne Wol edele konegin 
nů tribent uwer widertrůcze selber wider in 
so laz ich gerne minen zorn hie an diser stont 
Do slůg sich die konegin mit der fůst in yren mont 
Do sprach die koneginne Ir sit ein fromer man 
wan man uwern glichen nirgent finden kan 
ůf saste sie dem von Berne ein rosen krentzelin 
ein helsen und ein kůssen můst ym bereit auch sin 

Hern <rs ref="Siegfried">Sifrit</rs> von Niderlant under arme man do nam 
und fůrt yn in daz gestůle den degen lobesam 
Man zoch ym abe den harnesch dem kůnen wygant 
do senten yme die wonden die frawen alzů hant 

———————————
Hie fehtet <rs ref="Hildebrand">Hiltebrant</rs> und kůneg <rs ref="Gibech">Gybeche</rs> den zwolften kamp 

Do sprach der kůneg <rs ref="Gibech">Gybeche</rs> Was sal unser leben 
sit ich und mine recken in schanden also streben 
Wir han in deme garten keine selde niht 
Ich wil selber in die rosen was mir do von geschiht 
Do sprang in den garten der kůneg al zů hant 
Dort fert der kůneg <rs ref="Gibech">Gybeche</rs> so sprach <rs ref="Hildebrand">Hiltebrant</rs> 
Der alde wart gewaphent er kwam gegangen dar 
gezieret als ein engel man nam ir beider war 
Wie balde kůneg <rs ref="Gibech">Gybeche</rs> do sinen kempen vant 
<rs ref="Hildebrand">Hiltebrant</rs> der alde sprang in den garten al zů hant 
Do sprach der kůneg <rs ref="Gibech">Gybeche</rs> zů dem recken unverzeit 
Ich vil han vernomen von uwerer wysheit 
Daz ist also got wil sprach meister <rs ref="Hildebrand">Hiltebrant</rs> 
Ez mag uch zů frůwe komen vil kůner wygant 
Nieman sprach der alde sal loben sine manheit 
ob ym mysselinge daz ez ym iht werde leit 
Ez kůmet maneger in sin alder der niht sinne hat 
deme doch vil not were gebe man ym wysen rat 
Man myssebůdet ez deme gerne der niht selde hat 
er wirt zů eime thoren wan ez ym ůbel gat 
Do sprach der kůneg <rs ref="Gibech">Gybeche</rs> ůz ůngefůgeme zorn 
Nů sij uch widerseit ir recke hoch geborn 
Do sprach meister <rs ref="Hildebrand">Hiltebrant</rs> der alde unverzeit 
Daz hat mich gar unbillech daz ir mir wyderseit 
Was wir nů beide ein ander zů leide han getan 
daz verenden wir myt den swerten dye rede sollen wir lan 

Do nam die rede ein ende von den fůrsten unverzeit 
Sie griffen zů den swerten yr schilde waren breit 
Do striden mit ein ander die zwene wysen man 
Vil harte ritterliche wart ez von yn getan 
Sie fohten mit ein ander ir manheit die was groz 
Daz fůr von yren helmen hoch in die lůfte schoz 
Sie striden mit ein ander ir keiner mohte gesygen 
Do hatten sie sich beide des libez gar verzygen 
<rs ref="Hildebrand">Hiltebrant</rs> der alde in stride witze plag 
er gab dem kůneg <rs ref="Gibech">Gybechen</rs> einen schirm slag 
daz er do můste vallen ůf den grůnen plan 
Des erschrag sin tochter und alle sine man 
<rs ref="Kriemhild">Krymhilt</rs> die koneginne die stůnt ůf zů hant 
Sie sprach Dorch aller frauwen ere getruwer <rs ref="Hildebrand">Hiltebrant</rs> 
nů slahent mir niht zů tode den lieben vater min 
Do sprach <rs ref="Hildebrand">Hiltebrant</rs> der alde Wo ist dan min krenczelin 
Ein krenczelin von rosen gab yme die schone meit 
Auch wolde sie do kůssen den recken unverzeit 
Do sprach <rs ref="Hildebrand">Hiltebrant</rs> der alde Des insal niht sin 
Ich wil ez hin heim behalden der lieben frauwen min 
Ich het ez lůczel ere daz kan ich uch gesagen 
Nů heizzent uwern vater zů der herbůrge tragen 
Do gyng ůz deme garten der alde <rs ref="Hildebrand">Hiltebrant</rs> 
Wol enphieng yn der von Berne und maneg wygant 
Do sprach der Bernere Koneginne lobesan 
han wir in den rosen gesyget so lant uns ůrlaup han 
Sie sprach Nů rydent mit heile ir unverzageter man 
Wer yme selber keůffet spot der můz die schande han 
ůrlaup nam her <rs ref="Dietrich">Dieterich</rs> und maneg wygant 
und rieden heim gein Berne in sin eigen lant 
Sie hatten bi dem Rine eren vil bejeit 
Keinen garten hegete me <rs ref="Kriemhild">Krymhilt</rs> die schone meit 
Hie hat der Rosengarte ein ende 
Got uns zů hymel sende 
Amen 
