———————————
Es lait ein stat so veine die ist so wol bekant 
dort niden an dem Reine die ist Wurmicz genant 
Dor in do sassen helde die triben ubermut 
die waren auserwelde <rs ref="Gibech">Gibig</rs> ein konig gut 
der thet im wol getrawen wol zu der selben zait 
und het pey seyner frawen vir kint so hubsch und vein gemait 
der pflag man woll mit preyssen das ein ein megetein 
<rs ref="Kriemhild">Krimhilt</rs> was sie gehayssen das hubsch junckfrawellein 
Do sie nun was gewachssen do pult sie einen helt 
der was groß ungelachssen zu dem sie sich geselt 
Der was <rs ref="Siegfried">Sawfrid</rs> genande und was auß Niderlant 
und facht on alle schande der selbig hubsch weygant 
Saufridt der hoch geporn der was so starck und groß 
und was ein eytel horen er wolt von streit nit loß 
Er pflag so grosser stercke das er die leben ving 
das ers zu Wurmitz stecke und uber dye mawr auß hing 
<rs ref="Kriemhild">Krimhilt</rs> het eynen garten mit rossen wol durch lait 
den zoch sie also zarte der was eyner maylle prait 
Dor umb do ging ein maure das was ein vaten saiten 
Sie verpot auch sus und sawre Kein helt dorst nit dar ein 
Do wurd ir von dem Perner wunders vil gesait 
Do gedacht sie lang auf sulche mer die kayserliche mait 
wie sie zusamenn prechten <rs ref="Siegfried">Sawfridt</rs> und Perner 
Wen die zwen vor ir vechten so wurd sie sorgen ler 

Sie sprach Mein gart ist gute mit rossen also rein 
und ist auch wol behute das niemant mag dar ein 
wan ich hon hie zwelf recken des garten huter sein 
Sie losson sich nit schrecken vor in dar niemant drein 
Der erste mein vater <rs ref="Gibech">Gibicht</rs> der ander haist <rs ref="Gunther">Gunther</rs> 
<rs ref="Gernot">Gerenot</rs> den nen ich dicht <rs ref="Hagen">Hogen</rs> on alles verser 
Der funft der haisset <rs ref="Schrutan">Struthan</rs> <rs ref="Volker">Falckner</rs> der sechste ist 
Der sibent haist <rs ref="Asprian">Aschspirian</rs> der streit zu aller frist 
Der acht der haysset <rs ref="Ortwin">Ortwein</rs> von dem man so vil sait 
Der nawnt mag wol der <rs ref="Walther">Walther</rs> sein der ist von Wassenstait 
Der zehent haisset Pussolt der aylft der haysset Stundenweis 
der zwelft <rs ref="Siegfried">Saufrid</rs> dem pin ich holt der vicht noch hohem preiß 
Die zwelf starcken recken mussen des garten huter sein 
wan sie sich nit lan schrecken wol in des streites pein 
Dar umb sey trucz denn fursten das mir durf keiner drein 
und lossen sich nit dursten sol in verpoten sein 
und sey auch allen fursten der trutz gar wol bekant 
das keynen dur gedursten das er dur in mein lant 
kum durch streites willen wol in den garten mein 
Ich wil al recken stillenn sol in verpoten sein 
Es leben nit zwelf recken die mein zwelff durffen bestan 
und sie mit streit erwecken in must mislung dar an 
Ich wil den trutz auch gpite gen Pern in die stat 
das sie durn kumen nite wol in mein garten drat 

Sie het an irem hoffe <rs ref="Kriemhild">Krimhilt</rs> die konginen 
so gar ein hubschen groffen <rs ref="Volker">Falckner</rs> der name sein 
Er sprach Was sol das laster und auch der ubermut 
den ir treibt also faster Fur war es ist nit gut 
Ir pit wol wem ir welde etlich sein euch nitt kant 
Man fundt noch manchen helde die dorsten in ewer lant 
die gar wol dursten fechten umb ewrn ubermut 
Westens die von Pern mit mechten es thet uns nymer gut 
Her <rs ref="Dietrich">Diterich</rs> mit streiten und al sein dinste man 
die haben pey unsern zaiten al weg das pest gethan 
und westen sie die mere sye furen uber Rein 
Das irs scheczt fechtens lere es gult mangem das leben sein 
Des must wir laiden peine der gart wurt plutes nas 
Do sprach dy selb kongine Wie mocht mir werden pas 
Het ich ein potenn pey zaiten gen Pern in die stat 
der pald do hin wolt reiten sagen die po tschaft drat 
den wolt ich geren lonen mit meyner milten hant 
Des selben wil ich nit thunen sprach <rs ref="Volker">Falckner</rs> der weigant 
des het ich mich verwegen kem ich gen Peren ein 
Des sterbens must ich pflegen ich kem nit mer an Rein 
Do sprach ein junger furste ein herczog von Praffant 
er sprach Ich gar wol durste ir edle kongein genant 
der potschafft hie wol pflegn wen ir mir geben wol t 
ein junckfrawe habt ir eben der selben pin ich holt 
Sie ist gehayssen Fursabe ein edle herczogein 
Das ichs zu ee hie habe so wil ich pote sein 
Wen sie nit ret dar wider so gib ich dir sie gern 
Die kongein nam in pider und wolt sein nit entpern 

Sie furt in also droten den herczog von Praffant 
wol in ein kemenoten do sie die junckfraw fant 
Sie sprach Du schon junckfrawe du pist gar wol gethan 
Du solt werden sein frawe und er dein elich man 
so wil er den gen Peren unnser pote sein 
Dar umb so nym in geren das die recken kumen rein 
Ich pin doch nit ewr eygen sprach sich die junckfrawe fein 
Wes wolt ir dy recken zeichen Ich wil nit schuldig sein 
wolt ir die laut den morden sol ich dor umb sein sein 
Das thet ich nie gehoren ich precht die laut in pein 
Do sprach der von Proffande Nempt hin das fingerlein 
und gebt mir her die hende mein eygen wolt ir sein 
Sie sprach Das thun ich geren ir getrawer man 
Geschicht euch icht zu Peren kein schult han ich dar an 
Do nam er in dem lande die heren uber al 
wol auf funf hundert mane wurden ir an der zal 
Sie hilten wirdickleichen zu Wurmitz an eyner schar 
die riter graffen reichen die kamen alle dar 
Do schifften sie behende zu Wurmitz an den Rein 
Zu Haidelberg sie lende sie kamen pald hin ein 
Wol an dem driten obent komen die recken al 
in Swabben ein getrabet in die stat hayset Hal 
Wol an dem virden morgen komen sie gen Norling ein 
Der reiß woltens nit porgen sie sachen Ausspurck fein 
Dor nach sachen sie Peren Do sprachen al geleich 
Ir sult auf pinden geren die helm mit ganczem fleiß 
wan es thut uns hie note Uns hot die kongein 
geschicket in den tote wir mussen leiden pein 
Do sprach ein junger ritter Wie zegentleich ir thut 
Do heim wart ir so piter sich hot verstet ewr gmut 
Ir sult uns an den Reine doheim gelossen han 
Do sprach von Praffant feine Ich wil erlich bestan 
Ee ich wolt hie verlissen den meynen junge n leib 
es most ee vor verdryssen wol hunddert ritters weib 

das sie wurden witwa weyssen das sag ich euch fur war 
Das geschech in dysser reysse Do mit do rittens dar 
Der Perner der het starcke hundert ritter gut 
die im huten seyner mercke fur aller schaden flut 
het er zu hauß gepeten Sie heten gessen schon 
die hent sie weschen theten in dem sal theten gan 
Der Perner sach hin ause do sach er das grosse her 
Er sprach Ir gest behawsse und nempt zu euch die wer 
Uns kumen vil fremder geste wie es halt dar umb stot 
Wollen sie nit das peste so pring wir sie inn nott 
Sie sein verwappant vaste und raiten durch mein lant 
Ich sig sie wol gelassen sein mir unbekant 
Wie wol wir sie entpfachen die riter unverzait 
das es in mus vorsmachen Das wir t in pal d gesait 
Do sprachen al geleichen her Diteriches man 
Mit grossen swerten streichen wol wirs entpfachen schon 
Do slugen sich die geste nider auf das felt 
dar auf do thetens raste und slugen auf ir zelt 
<rs ref="Wolfhart">Wolfhart</rs> der was gegangen wol an ein fenster stan 
Er sprach Das her ist langen ichs wol gesehen han 
Und wer ich nun gewappett in die prun ist stehellein 
ich wolt fur war nit dolet do fur im hymel sein 
Zwey hundert recken trewe heten sich gewappet an 
Vil manig stoltze frawe die wappet iren man 

Do ging die herczogine wol on ein fenster stan 
sie sach pald das gesinde das lag do in irem lant 
Sie waß das schonste weib das man fand nit irn geleich 
und het den schonste n leib sam er was im konckreich 
Ir zucht und auch ir ere der het sie nye verlorn 
Von gepurt was sie nit fere sie was vom Rein geporn 
Mich duncht in meynem sine die gest seyn mir bekant 
Er haysset der <rs ref="Sabin">Sabine</rs> ein herczog von Praffant 
Do sprach der von Peren Sult uns die mer erfarn 
Sie sprach Das thunn ich geren wir wollens nit lenger sparn 
Sie ging fur den hof palde do sie die recken fant 
Sie sprach Gotwil kum alle ein herczog vonn Praffant 
Sie sprach Ir sait <rs ref="Dietrich">Dietereiche</rs> al hie gar ubel bekant 
das wisset sicherleiche und al ewr dinstes man 
Das ir sait her gesande ir recken unverzait 
wol in her Diterichs lande das mag euch werden lait 
Es kumpt her <rs ref="Dietrich">Ditereiche</rs> mit seynen dinstes man 
und thut ir nit hin weichen so wil er euch bestan 
Fraw unß waren die wege zu Peren unbekant 
Des harnusch thet wir pflegen und furten in die lant 
Mocht wir vil edle frawe in ewrem gelaite gan 
des wir euch wol getrawe ir wolt uns pey bestan 
das ir mit guten sitn uns wolt pey bestan 
und umb gelait hie piten den edlen fursten fron 
Sie sprach Das thun ich geren ich pit den fursten gut 
Im sein weib nit unmerenn villeicht erß geren thut 
Sie nam in pey der hende und furt in in den sal 
Er grust das gesindt behende was sein was uber al 
Ir hoch geporne laute mein gruß sey euch hie kunt 
do mit ich euch bedawte freuntschaft lieb zu der stunt 
Got gruß euch taussent stunde den wirt gar hochgeporn 
den hie das hauß gesinde zu wirt hot ausderkorn 

Des antwurt im von veren der Perner lobesan 
als eynem frumen heren gar rechtlich wol an zam 
Er sprach Got muß euch lonen hie fur mein dynstes man 
und fur die frawen schonen die sein so wol gethan 
Sein auch in grossen eren mein recken hoch geporn 
das sie mich zu eym heren haben hie auß erkorn 
Seit wilkum und entpfangen Ir sult mich wissen lan 
ob es ye sey ergangen das ich han wider euch gthan 
Wert ir mit eren reine ir sult michß han erlan 
Es gefellet mir hie gar cleine mir und den mein dinst man 
Ich sag euchs auf mein trawe das es mein ritter jechen 
das es mir alt und neue zu Pern nit mer geschehen 
Des antwurt im mit zuchten der herczog von Praffant 
Uns waren die weg mit nuchten al hie nit wol bekant 
Het wir do heim gelassen die guten prun stellein 
so must wir auf der strossen in sorgen gewessen sein 
Uns hot fur euch gelaiten ein hubsche megetein 
Do sprach sie zu den zaiten Vil edler furst so rein 
nun lot sie mein genissen durch aller frawen er 
Das lot euch nit verdryssen versagt das nymer mer 
und zu dem aller ersten durch die hymellischen magt 
Do sprach der furst am gerstenn Das sey euch unversagt 
Ich het fur war nit gelaite den aller kunsten man 
so er auf erden preite das leben nie gewan 
Er het nit mogen genessen als clein als umb ein har 
Wer er ein konick gewessenn das leben hat er verlorn 
Der Perner wolt zu hande vor zoren dan gan 
In pat der von Praffande das er solt stille stan 
Dem Perner det er ryffe der herczog von Praffant 
Lot lessen dyssen pryffe der ist euch unbekant 
den sent euch von dem Reine ein hochgeporn kongein 
und auch ein konig veine <rs ref="Gibech">Gibig</rs> so nen ich in 

Der ist ir vater czware Den prief den laß man palt 
Der kapalan fur ware der laß in mit gewaldt 
Gar geren ich das thue Den prief er do an sach 
er sprach Ir hort wol zue Do wurt ein groß geprach 
Wer wol ein riter werden oder wer vor einer sey 
der sol hie eben horen und macht euch hie her pey 
Er sprach Ir heren feine ir sult hie sein dermant 
Ein konigin von dem Reine und die hot her gesant 
und die hot eynen garten der ist einer maille preit 
hot sie gezogen zarten so gar vor langer zait 
Sie spricht drutz allen kongen das keyner dur dar ein 
Das dut sie euch verkunten Sy hot zwelf recken rein 
die ir des garten huten das sein zwelf kune man 
die in streiten sere wuten Ir geleich manninder fand 
Die nent sie euch hie dicke al zwelf sie euchß bekant 
Ir vater konick <rs ref="Gibech">Gibicke</rs> der erst ist genant 
<rs ref="Gunther">Gunther</rs> ich euch wil sagen der drit haist <rs ref="Gernot">Gerenot</rs> 
Der virde haysset <rs ref="Hagen">Hagen</rs> der laidett streites not 
Der funft der haiset <rs ref="Volker">Falckner</rs> so gar ein kuner man 
Der sechst Pusolt so haiset der der sibent haist Strutan 
Der acht der haysset <rs ref="Ortwin">Ortwein</rs> der naunt Aschsprian 
der hot wol an dem leibe sein vir hent ym dar an stan 
der zehent <rs ref="Walther">Walther</rs> veine und ist von Wassenstein 
und ist auch an dem Reine der aller kunsten einer 
Der eilft der haysset Stundenweiß der hot gestriten wol 
der ficht mit sterck und ganczem fleiß und ist auch manhait vol 
Der zwelft haysset <rs ref="Siegfried">Saufrid</rs> ein helt auß Niderlant 
der selb gar mangen streit durch lid mit werhaftiger hant 

<rs ref="Siegfried">Saufrid</rs> den wil auch dursten der rossen pfleger sein 
Sie spricht drutz allen fursten das keiner dur dar ein 
Ir sult euch auch zwelf schaffen die gen zwelf sein geleich 
Der Perner thet laut lachen Er sprach Wie wunderleich 
Wen nun mein zwelf gewine was solt es dar nach sein 
Es stet in dem prif hine vil lieber here mein 
ein halssen und ein kussen dar zu ein rossenn krantz 
<rs ref="Kriemhild">Krimhilt</rs> thut des gelusten Der prif stet darauf gantz 
Er muß auch ymer mere vor allen gekronet sein 
welcher gewint solche ere under den recken sein 
Groß wunder muß wir schawchen sprach sich her <rs ref="Dietrich">Ditereich</rs> 
Wie wunderlich sein die frawen wie ser das wundert mich 
Schlug mich einer zu tode oder mecht mich einer wunt 
dennoch het ich die note kust ich schon iren munt 
dar zu geb man auch eynem eynen rossen krantz 
Und pliben wir her heynem so plib unß das haubt gantz 
Do sprach einer alleine das was der alt <rs ref="Hildebrand">Hilleprant</rs> 
Ich wil auch an den Reine so sprach sich der weigant 
ein krenczlein verdinen do von der herczogein 
ein halssen und ein krinen Wie mocht mir pas gesein 
Des schempt sich der von Peren das die red was gethan 
Er sprach <rs ref="Hildebrand">Hilprant</rs> du geren saltu uns wissen lan 
wie wir mit grossen eren komen an den Rein 
<rs ref="Hildebrand">Hilprant</rs> der sprach Gar geren das geschehn sein 
Es stet an disem priffe sprach sich der kapalan 
in dratz sie euch riffe sam irs nit durt gestan 
Und holt ir nit die ere ir recken lobesan 
so durt ir nymer mere pey keynem fursten stan 
Sulcher widerdrutze der macht die held so kunn 
Es muß geschehn in kurcze das wir die fart hie thun 
Des priefs gleichen sach ich selten so gar in ubermut 
des mussen die gest entgelten es thut in nymer gut 
Und slahet zu in faste und lat ir kein dar von 
lat in nit rw noch raste sy mussen ir leben lan 

Wie pald liessen sich schawen dethen irn harnasch an 
Vil manig schone frawen verwappet iren man 
Es wichen auch nit die geste und punden auf ir helm 
und bestunden also veste sie waren licht und stehelin 
Sie gryffen zu den swerten ir mut was unverzait 
der schilt sie auch begerten die waren fest und preit 
Do sprach in den gezaiten der herczog von Praffant 
Alle die hie thun reiten den thun ich hie bekant 
das ir stet stetickleichen sprach do der werde man 
das keiner nit sol weichen das pest und das er kan 
Die herczogin zu Peren die wil das understan 
Die fraw ging also geren do sie <rs ref="Wolfhart">Wolfharten</rs> fant 
Do sprach die herczogeine Mein lait say dir geclait 
mir sein betrubt mein sine und auch mein grostes lait 
Er sprach Nun sagt mir palde vil edle herczogein 
ich rich es mit gewalde wol auf die trewe mein 
Der Perner so veste besinet sich nit pas 
und tregt wol zu den gesten sein grossen neidt und has 
Ich was auf sein genade gewunen in gelaidt 
das niemant geschech kein schade das say dir hie gesait 
Und hilf den gesten eben des hastu guten frum 
Zu lon wil ich dir geben von den meinn meytum 
Und komen sie mit eren hin wider ubern Rein 
so wil ich ymer meren dein lieber pulle sein 
Er antwurt ir mit trewen also der kune degn 
Ich han auch nye keiner frawen mit eren nie gepflegn 
Got danck euch tuguntleichen das ir mein pul wolt sein 
Ich findt sust wol zu streichen ir wert mit adel zu rein 
Herczogein nun sweiget stille ich wil euch freye lan 
Ich wil durch ewren wille den gesten sust pey stan 
und wer in thut ein leide den slag ich sicherlich 
Das sprich ich mein eyde das ich es alles rich 
Do naiget im gar schone die edel herczogein 
Er sprach Zicht mir her dane das vil gut rosse mein 
Er sprang zu sadel palde in steigraf trat er nit 
Es sol mich niemant halde Also kam er gerit 

<rs ref="Wolfhart">Wolffhart</rs> vor sweiß do duste sein kraft was also groß 
Mit lauter stim er rufte das durch den hellem doß 
Ich wil helfen den gesten das hort an dyser schar 
mit sterck wol noch den pesten das sag ich euch fur war 
Vil edler furst bedencke sprach er zu <rs ref="Dietrich">Diterich</rs> schon 
ob ir zu poten sende wol eynen pider man 
und er nit do durst werben dar umb er wer gesant 
die potschaft must verderben der pot der wurt geschant 
Geschech in ymer mere den recken hie ein lait 
verlorn hestu dein ere du furst gar unverzait 
Do antwurt im hin wider der alte <rs ref="Hildebrand">Hildeprant</rs> 
Du pist so frum und pider Got lan dir du weigant 
Du lest dein weyshait sehen und dein beschaidenhait 
Al schan dustu verschmehen das sprich ich auff mein aidt 
<rs ref="Hildebrand">Hilprant</rs> sprach noch mere Vil lieber here mein 
entpfach mit grossen ere die werde geste dein 
die aller wer dsten geste die saltu entpfachen schon 
und thun in das aller peste das stet dir hie wol an 
Do sprach der von Peren Getrawer <rs ref="Hildebrand">Hilleprant</rs> 
ich volg dir also geren du vil getrawer weigant 
das wir mit grossen eren komen an den Rein 
und wir mit grossen weren und den drutz triben herein 
sie des nit wolten geroten als ich euch thun bekant 
den sie uns han entpoten in unser eygen lant 
Ich auch nymer werden hie ein frumer man 
auff diser preiten erden ich wils gerochen han 
Wir mussen an den Reine sprach maister <rs ref="Hildebrand">Hildeprant</rs> 
und wer ich nawer alleine ich zug do hin zu hant 

muß ich wol nach dem pesten do hin wol an den Rein 
Ir aller harnasch glesten den spert man wider ein 
Do ging zu in hin nausse der kune man <rs ref="Wolfhart">Wolfhart</rs> 
Er sprach Nun kumpt zu hausse gar pald zu diser fart 
Mein her hot euch geladen und zicht pald mit mir ein 
das ydem sey an schaden Esst und trinck t seinen wein 
Mit samet sie sich cleiden golt silber und edelgestein 
in purpur und in saiden und gingen mit im ein 
Do assen sie das peste das man gedencken kan 
und heten do ir reste jeder man genug gewan 
Sie waren pey im geren piß an den zwelften tag 
wol pey dem vogt von Peren vil ritterschaft sie do pflag 
Zwey hundert marck golde gab in der Perner do 
Des waren sie im holde und warden des gar fro 
Er cleidet sie do alle wol in scharlache gewant 
mit golt beslagen mit schalle die cleider hoch genant 
Der von Praffant der sprache Ich wil dem Perner jechen 
das ich auff erden gesache doch nyndert den sein geleich 
Von Praffant herczog reiche wol mit funff hundert man 
so wol gezogenleiche gunt er fur <rs ref="Dietrich">Diterich</rs> stan 
Er sprach Ir furst so pider mag es mit huld gesein 
so lat uns reiten wider hin ab wol an den Rein 
Man sagt ir habt zu Peren rossen also vil 
das wil ich gelauben geren ich das wol sprechen wil 
Ich machs do heim wol jehen zu <rs ref="Kriemhild">Krimhilt</rs> der konigein 
wan ich hans wol gesehen Ich wil sprechen allein 
Perner pringt funfczigk taussent man wol an den Rein 
sie sein zu streit hie auß gewent Verstet das ich zwelf mein 
die sein dort auß gelessen die sullen die krencz gewin 
<rs ref="Kriemhild">Krimhilt</rs> wie wiltu genessen mit deynen recken geswin 

Do sprach von Pern der here Seint ir nit pleiben wolt 
Got geb das euch nit gewerre ir auserwelter holt 
Do gaben sie die hende wol an ein ander da 
Do hetes schir ein ende in was von dannen go 
Nun fart do hin mit frumen sprach der von Pern 
Hin nab wol wir schir komen das sicht <rs ref="Kriemhild">Krimhilt</rs> gar geren 
Umb kert sich der von Peren und ging wol auf sein sloß 
Do ritten die noch feren das weite velt so groß 
und prachten die cleider neue frolich an denn Rein 
und prachten die potschafft treue <rs ref="Kriemhild">Krimhilt</rs> de r kongein 
Do sprach herczog von Praffant Nun slag vil kuchenn auf 
Es wirt euch noch mit gesten ant der kumpt so manger hauff 
Ein stechen schlagen hawen das wirt geschehn sein 
das manchem noch wirt grawen her niden an dem Rein 
Und wirt ein plut vergissenn das 
der do von kumpt in not 
Do sprach <rs ref="Kriemhild">Krimhilt</rs> so here Das hab doch ymer danck 
Von diser potschaft ere so thu ich dir ein schenck 
Ein edel herczogine die gib ich dir zu weib 
dar nach dir stand dein sine die hab zu dem leib 
Des danckt er ir so schone und nam sie zu der ee 
und begert mit ir do vone dort hin wol an den see 
Des wurt er schir gewert von <rs ref="Kriemhild">Krimhilt</rs> also zart 
Sie sprach Ee ir hin kerte ich gib euch auf der fart 
ein ertzthum also reichen den habt von mir zu lan 
Do furen sie froleichen mit groser freud do von 

Das las wir also seine wie sie vertriben ir leben 
und singen vonn dem Reine wie es schickt <rs ref="Kriemhild">Krimhilt</rs> eben 
und bestellet do ir recken die fechter solten sein 
Die meinten sich nit zu schrecken in streit mit dodes pein 
Also sich do bereite die czwelf kune man 
<rs ref="Kriemhild">Krimhilt</rs> mit aribaite als vil sie mocht gethan 
Also thet auch zu Peren die an dem hoffe warn 
Nun ratet als mit eren wie mir an Reine farn 
also sprach <rs ref="Dietrich">Ditereiche</rs> <rs ref="Hildebrand">Hilprant</rs> nun such hie auß 
die den zwelf geleichen hie innen und auch dauß 
als weit wir haben zu piten in allem unserm lant 
Wen wir nit sulch zwelf hieten das wer uns ein groß schant 
Do sprach <rs ref="Hildebrand">Hilprant</rs> der alte Das wil ich hie wol thon 
ich vind sie mit gewalde die sie duren bestan 
<rs ref="Siegfried">Saufrid</rs> aus Niderlande der ist euch wol bekant 
Nach eren streit sein hende Des sult ir sein ermant 
das du solt mit im fechten wan er ist ein kuner man 
Mit allen deynen mechten so saltu in bestan 
Pussolt wol zu der stunde den degen unverwegn 
das thun ich <rs ref="Wolfhart">Wolfhart</rs> kunde der sol besten den degen 
Slug <rs ref="Wolfhart">Wolfhart</rs> in zu dode denn ungetauften man 
des kem er nit in node er thet kein sund dar an 
Wer wil uns den bestenne den ryssen <rs ref="Ortwin">Ortwein</rs> 
Segesstraf nen ich denne der sol sein kempffer sein 
der wolt durch streites willen streites nie gelan 
<rs ref="Siegestab">Segstraf</rs> sol <rs ref="Ortwin">Ortwein</rs> stillen und sol in auch bestan 
Wer bestet uns den ryssen der ist gehayssenn Strutan 
Der streit so ungewissen und im ist underthan 
al recken uncz an das mere Wen er zu streite gat 
mit seiner grossen were er keinen leben lat 
<rs ref="Schrutan">Struthan</rs> mit seinem leibe bestunt ein gantzes her 
und thet es gar vertreibe mit aller irer wer 

Dem wil ich seinen geleichen gar pald gefunden han 
Der ryß <rs ref="Heime">Heim</rs> so reichen der sol uns den bestan 
In sturmen und in streiten isst er doch unbetrogen 
Er hat an peden saiden drey hend vir ellen pogen 
Die arm sein im so lange mit den so streit er wol 
Die rissen leiden zwange die mit im fechten sol 
Wer bestet den ryssen so werde der haist <rs ref="Asprian">Aschspirian</rs> 
Der hot zu streit zwey swerte do mit er fechten kan 
Do wil ich schicken ane so gar ein jungen man 
der Vitig Villandes sune der sol uns den bestan 
Von <rs ref="Volker">Falckner</rs> sagt man weite wer sol uns den bestan 
<rs ref="Ortwin">Ortwein</rs> sol mit im streite zu im bestunt er zwen 
Ich hof <rs ref="Ortwin">Ortwein</rs> gewine <rs ref="Volker">Falckner</rs> dem ryssen an 
Sein hercz und al sein sine die legt er al dar an 
Wer bestet uns den noch mere ein rissen heysset <rs ref="Hagen">Hagn</rs> 
Der streit und vicht sere als man thut von im sagen 
Der <rs ref="Eckehart">Eckhart</rs> starcke sol uns <rs ref="Hagen">Hagen</rs> bestan 
Er ist mit fechten nit arcke und wirt es geren than 
<rs ref="Hildebrand">Hilprant</rs> sprach Ich hor sagen von eim heist <rs ref="Gernot">Gerenot</rs> 
der hab allein derslagen vir hundert ritter tot 
So sol uns an im rechen der unnser <rs ref="Helmschrot">Helmschrot</rs> 
der wirt nit von im prechen er hab vor geliden not 
Er ist der kongein pruder der selbig riß <rs ref="Gernot">Gernot</rs> 
Den nim gar hoflich zu der vil lieber <rs ref="Helmschrot">Helmschrot</rs> 

das wir mit grossen eren komen von dem Rein 
Das wir die rissen verseren das wer der wille mein 
Wer wirt uns ein erslagen der heysset <rs ref="Gunther">Gunther</rs> drot 
Der hot pey seynen tagen mangen geslagen tot 
und ist auch <rs ref="Kriemhild">Krinhilt</rs> pruder Wo ich ein vinden kan 
der im geb nasse ruder und in thet auch bestan 
Das sol hin thun mein pruder genenet Amerlot 
der tregt im holders luder und richt sich an im drot 
Er nem nit fur das streiten das silber und daz golt 
es sey nohet und weite dar umb pin ich im holt 
Sie geleichen wol an ein ander die zwen kune man 
sie sein peyd starck salb wander So wil ich selb bestan 
den edlen konig <rs ref="Gibech">Gibig</rs> wie wol mein part ist grab 
Er muß doch auch derkenen mich sein dochter <rs ref="Kriemhild">Krimhilt</rs> lob 
Ich han noch umb ein strecken der ist Stundweiß genant 
und der kunsten recken so man am Reine fant 
Der hot so grose sorge in dur niemant bestan 
Den obent und den morgen wil er zu streiten gan 
Ich kan mit streites luder sein geleich nit finden kan 
in wolt den besten mein pruder der starcke munch Hilsan 
Auß Aysswurck dem closter kem er in sneller ayl 
der wer uns wol ein troster fur alle schande mail 
Es ist noch an dem Reine der aller kunsten man 
dem ich so kam vind eynen der in dur pald bestan 
Der ist gehayssen <rs ref="Walther">Walther</rs> und ist von Wassenstein 
Er ist derkent noet und fer das mag das fechten sein 

Dem kan ich nyndert finden der in hie durf bestan 
und in mocht uberwinden den selbenn starcken man 
So hab ich ein gefunden der ist <rs ref="Dietleip">Ditlaub</rs> genent 
der slecht im tyffe wundenn Er ist auß Steyerlant 
Nun ir lieber here her <rs ref="Dietrich">Diterich</rs> von Pern 
es ist in Steier nit fere <rs ref="Dietleip">Ditlaub</rs> hol wir gar gern 
Do sprach her <rs ref="Dietrich">Ditereiche</rs> West er den ubermut 
er rit her willickleiche der edel furste gut 
Het ich hie eynen poten gen Steier in das lant 
und sagt <rs ref="Dietleip">Ditlaub</rs> so drote das er kem pald zu hant 
so gar in kurczer eylle das er kem zu mir her 
so wil ich mit im taille nach seynes herczen ger 
Sagestraf sprach zu stunde Vil lieber here mein 
ich thun es <rs ref="Dietleip">Ditlaub</rs> kunde und wil der pote sein 
Des danckt im willickleichen her <rs ref="Dietrich">Diterich</rs> von Pern 
Ich gib dir willickleichen ein sloß gib ich dir gern 
Und nim zweyhundert ritter mit harnasch waffen gut 
ob ymant wolt sein pider das ir sie habt in hut 
Sag im den trutz gar eben den man uns entpoten hat 
Er wirt es nit vergeben er habs den gerochen drot 
Do hin kamen sie behende gen Steier in das lant 
do kam er an ein ende wurt im ein reck bekant 
Widerolf was er genenet und hutet <rs ref="Dietleip">Ditlaub</rs> zu 
Widerolf <rs ref="Siegestab">Segstraf</rs> erkenet und must pey im han ru 
Wo mag <rs ref="Dietleip">Dietlaub</rs> hie seine Das west ich also gern 
Er solt mit uns an Reine des pit in der von Pern 
Do hat man uns geladen <rs ref="Kriemhild">Krimhilt</rs> die kongein 
do geschicht noch manchem schaden piß man gewint die krenczlein 
Czwelf und zwelf an ein ander dort in dem garten grun 
welcher derslegt den andern dem gibt man ein krentzlein schon 
Ein halssen und ein kussenn gibt eim die kongein 
Dar umb thut uns sein gelusten und zichen an den Rein 
Witerolf sprach Sweig stille Ir mugt wol toren sein 
das ir durch rossen willen wolt zichen an den Rein 
lat euch ein weib betrigen ein ungetrawe mait 
die gern claffen und ligen gar gern zu samen trait 
<rs ref="Siegestab">Segstraf</rs> der sprach hin wider Ich pin ir dar umb holt 
das ist also pider sie thut recht als sie solt 
Sie sicht gar geren streiten die kayserliche mait 
Wir kumen dar pey zaiten das sey ir war gesait 

Widerolf sprach Ir mocht seine so groß toren fur war 
das ir wolt an den Reine nach rassen zyhen dar 
Vil leicht het irs gezogen zu Pern in der stat 
Das euch hot ser betrogen eins fal schen weibes rat 
<rs ref="Dietleip">Ditlaub</rs> ist nit her heymen das sag ich euch fur war 
er zeucht nit als ich meinen der edel furst so clar 
Er ist zun Sibenpurgen do meint er zu derslagen 
ein mer wu nder zu wurgen das kan ich euch hie sagen 
So wil ich zu im raiten wol auf die treue mein 
Ich weis er hilft uns streiten dort niden an dem Rein 
Do mit reit er von danen und urlaub von im nam 
wol mit funf hundert manen der degen lobesan 
Er begegt im underwegen <rs ref="Dietleip">Ditlaub</rs> dem degn gemaytt 
<rs ref="Siegestab">Segstraf</rs> der kune degn Die sag wart im gesait 
wie er am Rein solt streiten wol umb den widerdrutz 
<rs ref="Dietleip">Ditlaub</rs> sprach Ich wil reiten an den Rein mit dir kurtz 
Wer ist der reck so kune der mich dort sol bestan 
wol in den plubem grune Do sprach Stegstraf der man 
Das sol dort thun alleine <rs ref="Walther">Walther</rs> von Wassenstein 
der ist dort an dem Reine der aller kunsten ein 
So wil ich mit dir zichen gen Peren in die stat 
und wil auch nymant flichen in streiperlicher tat 
Itlicher het an zuche aufs minst funf hundert man 
und riten durch das gesteige gen Pern an dy stat hin dan 
Des wurt gar pald do inen her <rs ref="Dietrich">Diterich</rs> vonn Pern 
Das sag man an der zynen Das sach her <rs ref="Dietrich">Diterich</rs> gern 

er entpfing in also schone <rs ref="Dietleip">Ditlaub</rs> den fursten gut 
Er sprach Das dir got lane du erfreust mir ser mein mut 
Do sprach her <rs ref="Dietrich">Ditereiche</rs> <rs ref="Dietleip">Ditlaub</rs> ich pit dich ser 
Uns hot ein konick reiche entpoten groß uner 
in unser eygen lande Wir dur nit an den Rein 
Das wer uns hie ein schande holt wir nit krenczlein 
Wer do den sein dersluge dem gibt man dort ein krantz 
ein halssen und ein kussen on luge den preyß den het er gantz 
gibt im die kongyne <rs ref="Dietleip">Ditlaub</rs> do denck du an 
Er sprach Mein witz und sine die leg ich al dar an 
Do samet sich zu Peren die aylf kune man 
Die aylf die wolten geren die zwelf im garten bestan 
Dor umb musten sie noch einen zu den aylffen han 
das was ein munch so reine der hiß sich munch Hilsam 
Funf und funfczig taussent mane die lagen do zu Pern 
heten eylf recken schone hern <rs ref="Dietrich">Ditterich</rs> zu ern 
Die zugen al mit schalle furs closter Eyssenpurck 
und legten sich do alle wol fur ein hoche purck 
und slugen sich der nider mit manchem schonen zelt 
Das was dem closter wider ir eygen was das felt 
Die wail do was gegangenn der mung an sein gepet 
Wol fur die weil so langen er im ein fenster auf thet 
Er sag das grosse here wol auf dem feld so preid 
Das sein gar selczam mere wider sich selber said 
sie ligen auf dem aigen zu schanden dem koffent 
Des wil ich nit versweigen Es gilt in do ir ent 
Ey got vonn hymelreiche nun wolt ich dinenn dir 
mocht es mir nur gedeiche thet man nit schaden mir 
Sein varb kert sich umbe vor zorne das geschach 
Vor zorn wurd er ein stume sein geleich man nye gesach 
Do ersachen sein prudern alle das er was zornes vol 
Sie sprachen al mit schalle In niemant frogen sol 

wan sie forten in so sere das sie vor grosser not 
Manger gedacht Got here werstu erschlagen tot 
Munch Hilsam sprach behende Leicht mir mein harnasch rein 
Es muß do sein ir ende ich pring sie al in pein 
Sie mussen mir palt rawmen den anger also preit 
das sie sein kummen zawmen das muß in werden laid 
Ir lebens er do gerte wolt er in thun bekant 
Mir prech den hie mein swerte al hie in meyner hant 
ich slag in tyffen wunden Do mit was er berait 
al hie in kurczen stunden Das sey in war gesait 
Der mung mit grossem grymen wol auß dem closter rant 
Des wurd zum ersten innen der mayster <rs ref="Hildebrand">Hildeprant</rs> 
Er sprach Vil lieber here es reit dort her ein man 
Er maint das grose here wol er allein bestan 
Ich muß hin zu im reiten es ist der pruder mein 
Kem er ins her pey zaiten er precht uns al in pein 
Er hieß im pald her zichen sein roß und sas pald drauf 
Ob ich in mocht betrigen Sein helm den pand er auf 
<rs ref="Hildebrand">Hilprant</rs> gar ritterleichen gen seynem pruder rait 
Munch Hilsam wolt nit weichen er rait auf in mit nait 
Do thet <rs ref="Hildebrand">Hilprant</rs> palde abe den seynen helm gut 
Ab ich gelait hie habe ich weis nit ob ers thut 
Got gruß dich zuchtickleiche vil lieber pruder mein 
Es ist her <rs ref="Dietrich">Ditereiche</rs> sanpt aylf der fursten sein 
War umb pringstu mir here mir und den prudern mein 
das uns allen ist unmere Was sol uns das hie sein 
Het wir pey unnsern tagen ie gethan kein lait 
und het uns widersagen gemach do nur ein strait 
Die poshait wil ich rechen allein mit meyner hant 
<rs ref="Hildebrand">Hilprant</rs> gunt pald sprechen Wir seyn noch dir gesant 
das du solt mit uns reiten dort hin wol an den Rein 
und solt nit lenger peiten vil lieber pruder mein 
Uns hot als her gepoten ein junge kongein 
Wir duren nit zichen droten in iren garten ein 

und hab auch czwelf recken des garten huter sein 
Drutz allen fursten wecken das keiner dur dar ein 
So hab wir eylf gefunden du solt der zwelfte sein 
Durch dich sein wir her kumen vil lieber pruder mein 
Sie ist auch also schone die jung edel kongein 
man gibt auch eim zu lone ein rossen krenczelein 
Welcher derslegt den seinen der mag wol wessen fro 
So gib t die kongein eynem ein halsen und kussen do 
Ir vater haysset <rs ref="Gibech">Gibig</rs> die dochter heist <rs ref="Kriemhild">Krimhilt</rs> 
Sie hot ein garten bescheid ich dich wie wol dir das bevilt 
und der ist noch der lenge eyner maylle lanck 
und ist auch noch der enge einer halben meil on wanck 
Mein her pit dich so sere Du mit im reiten solt 
des hastu ymer ere Er gib t dir silber und golt 
Wer das uns wol gelunge das sag ich dir fur war 
man dich thet noch und sunge von uns manck taussent jar 
Ich wil gern mit euch reiten derlaubet mirs mein abt 
Dar umb heis das her peiten gar pald ir mich auch habt 
Kum ich dort in denn garten die zwelf beste ich allein 
mit grossen slegen harten pring ich sie al in pein 
Do riten her die heren <rs ref="Witege">Witig</rs> und <rs ref="Helmschrot">Helmschrot</rs> 
her <rs ref="Dietrich">Diterich</rs> von Peren <rs ref="Heime">Heim</rs> und Amerlot 
<rs ref="Eckehart">Eckhart</rs> und <rs ref="Ortwin">Ortwein</rs> wol zu dem munch Hylsam 
Die meinten sich die pesten sein under den zwelfen sam 
Der abt ging auß dem closter mit seyner pruderschaft 
entpfing die recken grose dar nach die ritte rschaff t 
Do wurt der abt gepeten wol umb den mung Hilsam 
das sie in mit in heten das solt er im vergam 
Der abt der antwurt ine Wir sein hie gotes knecht 
und solten got hie dyne dar umb besind euch recht 

Solten die mung den streiten Das hot got nit gemacht 
none tertz und vessper zeiten peten tag und nacht 
Munch Hilsam sprach so leysse Her abt auf mein eide 
Versawmpt ir mich der reysse das wirt euch werden laide 
Verloren sie ir leben das kem von ewer schuld 
Das leben must ir mir geben dar umb die sach hie duld 
Und lot ir mich nit reiten das ich kein recken bestan 
was ich pey meynen zaiten der ewern munch kum an 
die haben al verloren ir leib und auch ir gut 
Dar umb abt hochgeporen so halt euch selb in hut 
Do sprach der selbig abte Vil lieber pruder mein 
seit ir im willen habte zu pringen ein krenczlein 
wolt ir mir auch eins pringen so pit ich die weil got 
mit lessen und mit singen das ir nit kumpt in not 
Sie lachten al mit schalle do die red was gethan 
Here heist mein pruder alle her auß do fur mich stan 
Der abt der ging hin eine und hieß sie auser gan 
Es wer groß oder cleine das must als fur in stan 
Er sprach Thut mir gelingen dort nyden an dem Rein 
so wil ich yedem pringen ein rossen krenczlein 
Dar umb sult ir got piten das mich got halt gesunt 
nach pruderlichem siten Do sprachen sie zu stunt 
Das thun wir also geren vil lieber pruder mein 
und wollen euch das geweren Got behut euch dort vor pein 
Also sprach do der abte und gab im do dy hant 
Seit ir nun urlaub habte Got thun euch hilf bekant 
Also furn sie von danen hin ab wol an den Rein 
funfczick taussant mane Die mu ng die traten ein 
und pat fur ein yder als uns das puch thut sagn 
Hilsam nit kem her wider das er dort wurd erslag n 
Do weist der alt Hilprante die gegent und die weg 
die waren im wol bekande Sie heten frolich deg 
Sie theten do verzeren jeder sein eygen gut 
Sie waren nit sulche heren die den lauten schaden thut 
Do sie gen Wurmitz kamen do schifftens uber Rein 
Do het es pald vernumen <rs ref="Kriemhild">Krimhilt</rs> die kongein 

Sie ging do also palde do sie irn vater vant 
Sie sprach Kong vater in gewalde ich thun dir freud bekant 
Es ist der her von Peren kumen in unser lant 
das sig ich also geren Thuns unsern recken kant 
und reit in selbs engegen mit mangem werden man 
den auserwelten degn Entpfach sie hofflich schon 
Funf hundert ritter gehawre ir halspant waren golt 
in hermles gewant so teure als der sie wunssen solt 
und <rs ref="Gibech">Gibich</rs> der konick reiche wol zu der selben stunt 
umbfing her <rs ref="Dietrich">Ditereiche</rs> kust in an seinen munt 
Do sprach der von Peren Wir mussen ewr spot sein 
wir mochten der rossen entperenn her niden an dem Rein 
von posser weiber mere das ewer dochter thut 
Mein held fur ich euch here das thut euch nymer gut 
das sie mir dar enpiten wol in mein eygen lant 
und thut sich poshait nyden und mich also geschant 
und sprach wir durn nit kumen wol in die rossen rot 
Es mocht manchem nit frumen der noch must ligen tot 
Ewr dochter ist betrogen das sie hot eygen wil 
War zu habt irs gezogen Kong <rs ref="Gibech">Gibich</rs> schweig stil 
Volgt ir hie irem herczen so verlist ir manchen man 
und mag euch selbs am letzden wol an das leben gan 
<rs ref="Gibech">Gibig</rs> sprach mit mechten Mein dochter hat recken gut 
die gar wol duren fechten den stet dar nach ir mut 
Sie lans durch niemantz willen und dar zu durch kein dro 
meiner dochter <rs ref="Kriemhild">Krimhilden</rs> des ist sie sicher fro 
Do sprach der furst von Peren Ir habt recken gut 
ir versmacht die fursten werden durch ewren ubermut 
und ir ret des geleichen sam sie dur niemant bestan 
Ich must auch auf her streichen ob ich auch recken han 
Do machten sich die Wulfing zu Wurmitz auf das felt 
und schlugen do auf aller ding ir kostenliche zelt 

Die zu Wurmitz musten jhehen das sie auf keinem felt 
heten sie nie gesehen so kostenliche zelt 
<rs ref="Kriemhild">Krimhilt</rs> die kongine ir hoffart nit vergaß 
zu irn junckfrawen sie ginge Sie sprach Ziret euch noch pas 
wan ich wil dort entphangen den Perner lobesan 
das wir in nit versmachen in und sein dinst man 
Dar nach do wurd georniret so manig stoltze mait 
und manche fraw geziret Von stein golt silber cleit 
von perlein und von steine gaben sie so lichten schein 
Drew hundert junckfrawen reine stunden vor der kongein 
<rs ref="Kriemhild">Krimhilt</rs> die kongine die was geziret schon 
Sie trug noch irem sine auf irem haubt ein kronn 
Dar nach stunt ir begeren hin auß wol fur die stat 
Sich sprach der von Peren uns kumpt die kongein drat 
Sie meint wir haben nit mere gesechenn silber golt 
und prangt do mit do here Ich pin ir doch nit holt 
Mit dem gunt sie in nachen sie trat hin in das her 
und thet <rs ref="Dietrich">Diterich</rs> entphehen das was <rs ref="Dietrich">Diterich</rs> unmer 
Sie sprach Sind gotwilkumen ir fursten von Pern gut 
die ir habt mit genumen manck furst und graf behut 
Ich hon so vil horn sagen das ir so kune sait 
pey allen meynen tagen in allen landen weit 
Ich hon so kam derpiten piß ich euch hon gesechen 
Ich pin auch wol des siten das mir mag lait geschehen 
des wil ich nun entperen sint ir sait komen her 
Vil edler her von Peren nach euch so stunt mein ger 
das ir under allen recken der al kunste sait 
Er sprach Ir dut mich decken mit gespot auff meinen ait 
so pin ich nit umbe ein hare nit pesser den kein man 
Dreibt nur ewr gespot fur dare ich hor es alles an 
Ich pin durch obenteure kumen in das lant 
ich und mein recken gehawre den thut auch we die schant 
die ir uns habt entpoten Ein sulchen widerdrutz 
des ir het wol geraten ich rich es sicher kurcz 
Ich hab euch pey meinen tagen doch nie kein lait gethan 
Ir wolt man sol mich slagen mich und mein dinstes man 

Das ir secht geren morden die recken unverzait 
das solt ir von mir horden Es muß euch werden lait 
Sie sprach Habt guten mute ir auserwelter degen 
wan euch niemant hie thute Ir sult hie gleiteß pflegn 
ir sult acht gantzer dagen rast und ruen wol 
Ob wir noch streit den fragten des man euch geweren sol 
Des wurt ein fridt gegeben der wert acht gantze tage 
des wost ein yder eben Vil riterschaft man pflag 
mit stechen und durniren das tribens alle tag 
mit pfeuffen und hoffiren Sie heten kraft und macht 
Mit trincken und mit essen pflag man der gest so wol 
an in wart nichstz vergessen sie musten al sein vol 
Dem minsten als dem maisten gab man sein zugehor 
dem grosten als dem cleinsten ee der frid wurd zustor 
Wol an dem neunden tage die kongin die ging dar 
und thet dem Perner sage er solt des sein gewar 
Das geleit het nun ein ende Des dancket er ir do 
das sie im het gesende ir speis und wein so clar 
Secht sprach sie ir mein recken dort in dem garten stan 
die sich nit lossen schrecken und niemant dar bestan 
Wer aber mit in streiten der hat ein rossen krantz 
ein halssen und kussen bereiten gib ich im mit treuen gantz 
Do sprach der vogt von Peren Die redt die ist entwicht 
Das hort <rs ref="Wolfhart">Wolfhart</rs> nit geren er vertrug euchß werlich nicht 
Do sprach sich gar geswinde der alte <rs ref="Hildebrand">Hilleprant</rs> 
Kert wider zu ewrem gesinde ee das ir wert geschant 
Ir lobt hie ewre recken gantz und gar zu vil 
Ir schetzt uns hie zu drecken Sich hebt ein hertes spil 
Do sie es het gesprochen do furt man sie hin than 
Sie sprach Es wirt gerochen ob ichß gefugen kan 
Sie ging zu irem vater und clagt im das zuhant 
Er sprach Mein kint wer hader Sie sprach Der alt <rs ref="Hildebrand">Hilprant</rs> 

Do sprach der konick reiche Do thut er ubel an 
und ist auch sicherleiche unadellich gethan 
Ich wil dich selber rechen vil liebe dochter mein 
das sie zu gote sprechen das wir her kumen sein 
sprach der konick gar zornicklichen Ruft Pussolt zu der zait 
Ich mag dich gutes reichen rich mir mein hercze lait 
Pussolt der sprach Gar geren vil edler konick mein 
Ich wil sein nit entperen ich wil ein kempfer sein 
Do sprach der alt <rs ref="Hildebrand">Hilprande</rs> Das horstu wol <rs ref="Wolfhart">Wolfhart</rs> 
Des saltu sein dermande und heb dich auf die fart 
Do sprach es sich nit leise der starcke <rs ref="Wolfhart">Wolfhart</rs> 
Wir haben dise reysse vil zu lang gespart 
Ich han mich nye gesparten mein tag zu streites gicht 
ich muß hin in den garten was mir dar umb geschicht 

———————————
Hie vicht der wutent <rs ref="Wolfhart">Wolfhart</rs> mit Pussolt 

Do sprang hin in den garten <rs ref="Wolfhart">Wolffhart</rs> der kune man 
Do thet sein Pussolt warten und lief in grymig an 
Der zorn zu der farte in seynem herczen wil 
er slug den kunn <rs ref="Wolfhart">Wolfharte</rs> das er in die rossen vil 
<rs ref="Hildebrand">Hilprant</rs> sagt in allen er schrey <rs ref="Wolfhart">Wolfharten</rs> an 
Wie pistu hie gefallen wie hastu hie gethan 
Wem sol ich sust getrawen wen du hie wurst derslagen 
Die ritter und dye frawen die wurtens von dir sagen 
Got danck dir <rs ref="Hildebrand">Hilprant</rs> pider Er pald hin wider spranck 
So pin ich ledig wider wider meyner veinde danck 
Do lief er zornickleichen den ryssen wider an 
Des must im Pussolt weichen der wunder kune man 
Er slug im tyffe wunden die waren weit und groß 
das im wol zu den stunden vor plut ein pach hin floß 
Du must noch hie entgelten das du mich host gefalt 
Er bestundt im der sleg selden die im wurden gezalt 
<rs ref="Wolfhart">Wolfhart</rs> den thet ser reuen das er gefallen was 
er thet Pussolt ser plauen Von plut so wurt er naß 

des er mocht nymer treiben Er recket auf die hent 
Er sprach Ich wil beleiben ee ich kum zu dem ent 
<rs ref="Wolfhart">Wolfhart</rs> der kune degen der wart seiner sin beraubt 
er het mit grossen slegen verwundet im sein haubt 
Do sprach er in dem grymen der selbig ryß Pussolt 
er sprach Ey got von hymel ich wir t dir nymer holt 
Also nam er sein ende und wurd zu todt erslagen 
<rs ref="Wolfhart">Wolfhart</rs> ging behende her auß dem garten jagen 
Do wurt er schon entpfangen von in do alle sant 
Das es im was wol gangen des sie im al wol gant 
Ein halssen und ein kussen gab im die kongein 
des kuntz sie nit verduschen gab im ein krenczlein 
Do sprach ir vater <rs ref="Gibech">Gibich</rs> Wo ist nun mein <rs ref="Ortwin">Ortwein</rs> 
Kum pald und deynen pruder rich er hot das ende sein 
und ligt auch hie derslagen vil lieber <rs ref="Ortwin">Ortwein</rs> mein 
Wie sol ich in verclagen sprach do der degen rein 
Der anger sey verfluchet der ye die rossen trug 
das er ye ward gesuchet zu schaden den fursten clug 
Also sprach er mit leide und auch auß grossem zorn 
<rs ref="Hildebrand">Hilprant</rs> hort seynen neyde pald sprach der hoch geporn 
<rs ref="Siegestab">Segstraf</rs> du wirst gelobet sprach sich der alte man 
wie ser dort <rs ref="Ortwin">Ortwein</rs> dobet du salt in pald bestan 
Dir wol den got nit helffen du gesigest im wol an 
Ker dich nit an sein gelfen des er vil treiben kan 
<rs ref="Siegestab">Segstraf</rs> der sprach mit frumen Des hon ich mich verwegen 
Ich pin dar umb her kumen das ich wil streites pflegn 
Thet er noch fester wuten so wil ich in bestan 
Got mag mich wol behuten vor dem ungefugen man 
Do sprang hin in den garten <rs ref="Siegestab">Segstraf</rs> der junge man 
do dorst er nit lange warten <rs ref="Ortwin">Ortwein</rs> thet in bestan 

———————————
Hie vicht <rs ref="Siegestab">Segstraff</rs> mit <rs ref="Ortwin">Ortwein</rs> her nach 

Das sag ich euch fur ware vor zoren das geschach 
Itlicher der slug dare und keiner nicht nit sprach 
Aber der <rs ref="Ortwin">Ortwein</rs> reiche der mocht wol trawrig sein 
das im was jemerleiche derslagn der pruder sein 

Do wurd auf Segestraffe so tumerlich geslagen 
Vil oft er in auch draffe und wolt ims nit vertragen 
Er slug im tyffe wunden wol in dem selben streit 
das es fast pluden gunde die wunden waren weit 
Er slug in oft der nider mit slegen also groß 
Dennoch sprang er her wider das man hort weit den doß 
Solt man das als beschreiben wie lang wert yder streit 
den alpot zwen ye triben man dorft gar langer zait 
Offt zwen fachten ein tage und zwen tag oft auch zwen 
oft zwen drey tag an frage ee einer mocht besten 
Dar nach den was ir stercke also so nam es weil 
vil manger stoltzer recke dem todt doch wurdt zu teil 
Also geschach auch deme dem starcken man <rs ref="Ortwin">Ortwein</rs> 
Das leben thet er im neme <rs ref="Siegestab">Segstraf</rs> der degen vein 
der ging her auß dem garten Er wurd entpfangen wol 
und gunden in faste zarten als man den pillich sol 
Er sprach Ich wil gen hollen eynen rossen krantz 
Die kongin gibt mir wollen wir haben wol ein dantz 
dar zu halssen und kussen und dar zu guten mut 
Dor pey ist sulcher luste das mancher stirbt im plut 
Konick <rs ref="Gibech">Gibig</rs> schrey Woffen awe der grossen not 
Was sullen wir hie schaffen Mein recken ligen tot 
Das wiß du kuner degen ein helt genent <rs ref="Schrutan">Struthan</rs> 
das du solt streites pflegen Du pist mir lobesan 
Do sprang gar pald hin eyne der rys genent <rs ref="Schrutan">Struthan</rs> 
<rs ref="Hildebrand">Hilleprant</rs> sprach zu <rs ref="Heime">Heyme</rs> Du solt uns den bestan 
Des wil ich thun doch nichte mein kraft ist mir zu clein 
mein streiten ist entwichte Ich wil im thun kein pein 
Do sprach er one smerczen Wol in dye rossen gut 
Dar zu mit fryschem herczenn er durch die rossen put 

Wie pald sein veint was kumen Er sprach Ich dich nun hab 
Er het ein slack genumen den selben er im gab 

———————————
Hie vicht <rs ref="Heime">Heim</rs> mit <rs ref="Schrutan">Struthan</rs> der het an yder saiten zwu hent trey ellen pogenn 

das der jung riß <rs ref="Heime">Heyme</rs> lag auf dem grunen plan 
<rs ref="Schrutan">Struthan</rs> sprach Ich alleine wolt doch dein taussent bestan 
Er sprang pald vonn der erden und sprach Pey gotes nam 
du helst dich held unwerde des mochstu dich wol scham 
Das du mich dust verachten das must dir werden lait 
Wie mochstu mir betrachten wie vil ich han manhait 
Mit meysterlichem fechten gab <rs ref="Heime">Heim</rs> im manchen slack 
auß allen seynen mechten <rs ref="Schrutan">Struthan</rs> vil ser erscrack 
Er slug im dyffe wunden das plut lief fast zu tal 
<rs ref="Heime">Heym</rs> sprach Ich thun dir kunden das do in todes wal 
sein kumen mir mein freunde die sint meinß pruders kint 
Das giltzt du mir behende das sie derslagen sind 
Er velt in zu der erden <rs ref="Schrutan">Struthan</rs> den ryssen gut 
das er lag so unwerden und jemerlich in dem plut 
Doch kam er wider auffe und facht mit im noch mer 
Er kam noch in die troffe das in grewt also ser 
<rs ref="Heime">Heim</rs> der junge degen hib im den helm entzwei 
Des totz must er nun pflegen Er thet ein lauten schrey 
do mit nam er sein ende <rs ref="Heime">Heim</rs> der kune man 
ging auß dem garten behende Wie schon man in entpfan 
Her <rs ref="Dietrich">Diterich</rs> von Peren der sprach Ich pin dir holt 
ich teil auch mit dir geren mein silber und mein golt 
Er sprach Ich muß enpfachen ein kuß und auch ein krantz 
Er sol mir wol versmachen ich gewan in nye mit dantz 
Do im das was geschehen do was der konick unfro 
do er das selb must sechen das die recken lagen do 
Der anger sey verfluchet das er rossen hat tragen 
Die recken ich han gesuchet die sein mir tot geslagen 
Asschspirian du degen du solt nun sein berait 
und solt auch streites pflegen und rechen mir mein lait 

Do sprach der helt so werde Des streits ich nit enpir 
sie sein mir gar unmerde ich rich uns an in schir 
Czwey swert thet er fassen und durch dye rossen wut 
Mit zorn thet er hassen er meint er wer behut 
Do sprach sich <rs ref="Hildebrand">Hildprante</rs> <rs ref="Witege">Witig</rs> daß sichstu wol 
Du wirst zu im gesande du mit im vechten sol 
Ja wen ich wer ewr freunde so hiest ir michß sein nit 
Dar umb ich hie pin fremde so sol ich streites sit 
mit im sein uberladen das er mich precht in pein 
Er derslug an seynen schaden ein gantzes her allein 
Laß dir nit vor im gruwen sprach mayster <rs ref="Hildebrand">Hildeprant</rs> 
Ich rat dir es in trawen das tu nit kumst in schant 
das du mit zaghafte wolst wenden hie die reiß 
Du host auch grosse krafte die leg an in mit fleyß 
<rs ref="Witege">Witig</rs> der sagt in eben das ers nit woltte than 
Solt ich mein junges leben mit im verloren han 
Do sprach sich <rs ref="Hildebrand">Hildeprande</rs> Du solt kein zager sein 
Mein her gibt dir ein lande gen und pring in in pein 
Sein lant sol er behalten Ich wil sein nit bestan 
Zwey schwert die thut er halten Ich wil in lossen gan 
Do sprach her <rs ref="Dietrich">Dittereiche</rs> Nun wag dein junges leben 
Ich wil dir sicherleiche mein gut roß Scheming geben 
und gib mir deynen falcken den du host auf der hant 
Du hest dir lieber behalten von mir das peste lant 
drum das dy leut nit sprechen du fechtest umb mein roß 
Laß uns den wechssel treffen sust wurd wir schanden poß 
Ich beste in willichen vil lieber here mein 
Ich wil nit von im weichen ee must mein ende sein 
Er sprang hin in den garten Nun sey dir widersait 
von mir zu diser farten und rich dein hercze lait 

——————————— 
Hie vicht <rs ref="Witege">Witig</rs> mit <rs ref="Asprian">Aschspirian</rs> der facht mit zweyen schwerten 

Aschsprian der kune der was der manhayt vol 
Seine swert die gaben done do mit do facht er wol 

<rs ref="Witege">Witig</rs> kam des zu schaden wie wol er auch starck was 
doch wurd er uberladen das er wart pluteß naß 

Do wunt er auch den ryssen genent <rs ref="Asprian">Aschspirian</rs> 
Den tot mustu mir kyssen kein ru wil ich dir lan 
<rs ref="Witege">Witig</rs> dem wurd behende sein schilt zu stuck geslagen 
vom ort piß an das ende an der erden die stuck lagn 
Erst nam <rs ref="Witege">Witig</rs> mit zoren sein gut swert in die handt 
Er underlief in voren die prun er im auf trant 
das im das plut must fliessen wol in das grune graß 
Das gunt in vast verdryssen das er sein nit genaß 
<rs ref="Witege">Witig</rs> het in verhawen dennoch slug er in auch 
Dir muß noch vil paß grawen Er verwunthet im den pauch 
Ey do must er in flichen wol zu dem garten auß 
mit im must er schant zichen piß das er kam auß der pauß 
Do er im was entloffen wol auß den rossen fein 
er het in wol getroffen <rs ref="Witege">Witig</rs> ging zu den sein 
Do wurd er wol entpfangen von in doch allen jar 
das es im wol was gangen puten im die hende dar 
Er ging zu der kongine gab im ein rossen krancz 
Er sprach Solt ich euch minne dennoch het ichs nit gantz 
Ir thut mich halssen kussen ich pin von plut so rot 
Ir thut mit falschen schussen uns geben in den tot 
Ein yder lacht besunder der konck <rs ref="Gibech">Gibich</rs> schrey laut 
Owe der grossen wunder Wer het uns des getrawt 
das uns die kune recken also nun legen tot 
Stundweiß laß dich auf wecken rich uns die grossen not 
Stuntweis gar hoch geporen von Rein ein reck so gut 
der riß mit grossem zoren er durch die rossen wutt 

Das thet gar pald betragten der alte <rs ref="Hildebrand">Hildeprant</rs> 
Mein pruder <rs ref="Ylsam">Ilsam</rs> hab achten und streit mit dem weigant 
Das thun ich willickleichen vil lieber pruder mein 
Er muß pald vor mir weichen sust pring ich in in pein 
Er nam sein groe kuten detz uber den harnasch an 
Kaum thet er sich drein smucken und sprang hin auf den plan 
Do er so freyssicklichen durch die rossen wut 
manck fraw sprach minickleiche Wee mir das lachen thut 
Auch do sprach die kongine Ir mocht sein mussig stan 
und hulft do heim meß singen und umb die kirchen gan 

———————————
Hie vicht munch Hilsam mit Stundennweis 

Wol in den rossen rote do wolt ir er bejagn 
und slegt man euch zu dode ich wil euch verclagln 
Munch Hilsam sprach so zarten Vil kaysserliche mait 
mir ist von ewrem garten mein tag gar vil gesait 
Auf dises garten erden do sein vil recken erslagen 
Mir muß der rossen werden als vil ir mag getragen 
Kumpstu nolhart stuteruntes sprach Stundenweis von Rein 
Und wer ich gutes mutes so must ich lachen dein 
Hot mir der her von Peren ein toren her gesant 
Ich muß im anders scheren sein abt in numer kant 
Do sprach der munch <rs ref="Ylsam">Ilsam</rs> Ir habt gar rechten sin 
Ich wil mich machen wunesam sam ich ein thore pin 
Auff hub der munch sein swerte und gab im eynen slag 
das Stundweis zu der ferte wol in den rossen lag 
Owe so schrey so faster Stundenweis vom Rein 
mir geschach nie sulches laster wol pey den zaiten mein 
Owe mir meyner eren Als pald do sprang er auf 
Du ich dich nit verseren mein schant die kumpt zu hauf 
Do luffen sie zu samen das sich derwegt der plan 
Die iren swert sie namen die zwen mordischen man 
Es slug ye einer den andern das es so laut derhal 
von in peyden salp ander erklu ngen perg und tal 

das auch der anger grune der wurt von plut so rot 
und in den rossen schone lag manig was tot 
Munch Hilsam thet im geben dem Stundenweis ein slak 
des kam er umb sein leben Munch Hilsam sprach Ein sack 
und den muß ich hie haben der muß sein also groß 
als ein weiter stat graben dar ein ich rossen stoß 
Dor ein do muß ich reyffen die rossen weis und rot 
Ich han ein grossen hauffen pruder do heim vil drot 
do muß ich ydem pringen ein rossen krenczelein 
wen mir hie thet gelingen must in gehalten sein 
Habt ir nit funfczick recken die ich wil bestan 
Ich loß mich nit derschrecken ich heb zu rauffen an 
Do sprach die kongine Wen die zwelf ein ende han 
ich noch wol recken finde die euch duren bestan 
Do sprach die kongine Ay was sol unser leben 
Ich kan noch meynem sine mein recken kein lob gegeben 
Ich han noch fremde helde die wagen noch ir leben 
Als oft ir ein derfelde ein krancz wil ich euch geben 
ein halssen und ein kussen Dar zu gabs ims ein krantz 
Der munch thet es verduschen Er sprach Nun mus wir tantz 
Nun pfeuf uns in die geygen und fidel uns in dem mars 
Sich hub ein vinger zeigen Der munch und kongin wars 
Sie reis sich von im drote das laster thet ir wee 
vor scham wurd sie so rote Ir vater sprach mee 
Das sol mir pald hie rechen <rs ref="Walther">Walther</rs> der kune man 
Zu dem gunt er sprechen Der konggin was gethan 
Do sprach <rs ref="Walther">Walther</rs> der kune Ich hon es wol gehort 
das er in gespotes dune getriben pose wort 
Welcher nun wirt der meyne der mus vergelten das 
dem thun ich lait und peine Keiner nye vor mir genaß 
Do sprach <rs ref="Dietleip">Ditlaub</rs> so stete Ich sich dort eynen gan 
er gern zu streiten hete den muß ich pald bestan 
Wol er pey seynen tagen gethan hat manchen tat 
und manchen hot derslagen ich gib im streites sat 
Des danckt im der von Peren und mayster <rs ref="Hildebrand">Hildeprant</rs> 
Er sprang in dy rossen geren wol under schiltes rant 
Wan kumpstu junges kinde wer hot dich her gesant 
Du pist mir als ein winde sprach sich <rs ref="Walther">Walther</rs> genant 

———————————
Hie vicht <rs ref="Dietleip">Ditlaub</rs> mit <rs ref="Walther">Walther</rs> vonn Wassemstein 

Was wolt ir werder recke das ich pin also clein 
Dest mynder habt ein schrecke ob mir als ich den mein 
Es mocht die zait noch komen das ir mocht mein entper 
Es thet euch keynen frumen ich macht euch streites ler 
Sie fachten so geswinde das das licht faur erschein 
das von in ging ein winde Des lacht die kongein 
Das golt an iren schilden das decket sich mit plut 
das auß in ging so milte das ider drinen wut 
Do gewinen sie al peiden wunden also vil 
Der tot wolt keynen scheiden sie triben hertes spil 
Das triben sie zwen tage das keiner mocht gesigen 
das keyner wurd kein zage und streites thet derlign 
<rs ref="Hildebrand">Hilprant</rs> sprach zu den zaiten Ir edle kongein 
secht wie die zwen hie streiten Es muß ir ende sein 
Sie kunen zu keinen stunden nichstz do ein ander than 
sie slagen diffe wunden sie han von schirmen glan 
So sagt mir von in peiden durch got ir weysser man 
wie ich sie mug gescheiden das sie von streite lan 
Er sprach Sprecht fryd in paiden vil edle kunigein 
und gebt in allen peiden idem ein krenczelein 
<rs ref="Kriemhild">Krimhilt</rs> nit lenger peide sie sprach Ir degen zart 
zwen krentz sein euch bereide die nempt zu diser fart 
und seit auch gut gesellen Ir habt gewunen paid 
Ritter frawen das wollen man euch das peste said 
Ir habt erlich gestriten und habt das pest gethan 
und habt auch vast geliten dar umb so lat dar von 
Sie entplosten do ir haubte do gegen der kongein 
Do sie ins het derlaubte sie musten gesellen sein 
Mit armen sich umbvingen die zwen kune man 
Zu dem von Pern sye gingen entpfing man sie gar schon 
Do sprach der vogt von Peren Ir habt verrert das plut 
Das sicht <rs ref="Kriemhild">Krimhilt</rs> gar geren und ist dest pas gemut 

<rs ref="Gibech">Gibig</rs> der ruft behende Wo ist <rs ref="Volker">Falckner</rs> spill man 
Ich pit dich Volende welcher dich wirt bestan 
Er sprach Vil edler here das sol geschehen sein 
Er sprang in garten verre Ich furcht es flich der mein 
Ich wil mit meyner fidel than das peste wol 
Sie hotz vor mer geliden Wer mich besten nun sol 
Er het an seynem schilte ein videl von golt so rot 
Do sprach sich <rs ref="Ortwin">Ortwein</rs> milde Wer ist der dorte stot 
Er stet so riterleichen mit seiner videl dort 
er meint er wol ein streichen Sein nam ich gern hort 
Do sprach <rs ref="Hildebrand">Hildeprande</rs> <rs ref="Volker">Falckner</rs> spil man 
also ist er gnande Du solt in pald bestan 

———————————
Hie vicht <rs ref="Ortwin">Ortwein</rs> mit <rs ref="Volker">Falckner</rs> spilman 

Dye videl ich im zuschrote das er videlt keynem man 
und nymer schlecht zu tode Ich im das weren kan 
Was wil er mit der videl sprach sich der helt <rs ref="Ortwin">Ortwein</rs> 
Ich pin durch streites willen komen an den Rein 
Do slugen sie zusamen die zwen kune man 
und ire swert sie namen und tratenn in den plan 
<rs ref="Ortwin">Ortwein</rs> der kune degen gar grosser stercke pflag 
Er thet sein faste pflegen gar oft er vor im lag 
das im das plut must flyssen und durch dy prúne ran 
Das must in ser verdryssen <rs ref="Volker">Falckner</rs> der spille man 
het im dye videl mit golde die het er im zucloben 
Er was im nit gar holde und must lossen sein doben 
Er velt in do der nider das er gar kawm genas 
doch stunt er auf her wider wie kranck und mat er was 
und wolt sich an im rechen und slug do gegen im 
Sein leben thet im prechen und fur do gar do hin 
Do er nun was derslagen <rs ref="Volker">Falckner</rs> der spille man 
konick <rs ref="Gibech">Gibig</rs> thet vast clagen Er sprach Was sol ich than 

Die weil do was gegeben dem <rs ref="Ortwin">Ortwein</rs> do ein krantz 
ein halssen kussen eben also het er es gantz 
Dennoch thet do fast clagen <rs ref="Gibech">Gibig</rs> der konick gut 
Do sprach der ryß <rs ref="Hagen">Hagen</rs> Her konick habt guten mut 
Ich wil uns hie wol rechen sust mustz mein ende sein 
Die rossen thet er prechen wol in dem garten ein 
Das sach <rs ref="Hildebrand">Hilprant</rs> behende und thet es <rs ref="Eckehart">Eckhart</rs> kunt 
Er sprach Ich thun dich sende alhie in kurczer stunt 
Sichstu dort durch die rosen ein helt heysset <rs ref="Hagen">Hagn</rs> 
so zornickleichen prossen Du must es mit im wagn 
Ich muß im gen das weren also sprach <rs ref="Eckehart">Eckhart</rs> 
Ich mus mich mit im peren alhie zu disser fart 
Er ging hin uber den anger so gar in sneller eyl 
<rs ref="Hagen">Hagen</rs> der was vil lenger das was ein michel teyl 
Sie slugen an ein ander das lagen peydesant 
Do schrey der alt <rs ref="Hildebrand">Hilprande</rs> Awe der grossenn schant 
das du pist hie gefallen nyder in denn clee 
Das geschach doch nye in allen es thut mir selber wee 
Auff sprungens peid gar palde und slugenn wider dar 
auß sterck und mit gewalde Trub wurden ir augen clar 
wol von dem grossen schallen das sie do theten paid 
das sie oft musten vallen ee sie der tod schaid 

———————————
Hie vicht <rs ref="Eckehart">Eckhart</rs> mit dem <rs ref="Hagen">Hagen</rs> zu der 

Sie vachten den schilten under die zwen mordisch man 
das es dy held nam wunder das sie es mochten than 
Ye doch wen eyner mochte so gab er im ein schlack 
wenn im sein slachen dochte Das tribens ein langen dack 
Dar nach do wurd gegeben dem <rs ref="Hagen">Hagen</rs> do ein streich 
das er must nider streben und vil gestrecket geleich 
Er sprang auf wunder palde und zucket auf in schir 
Er sprach Den grossen valle den mustu gelten mir 

Er draf in in den schilde der fur im auß der hant 
Werstu noch also wilde von mir wirstu geschant 
Also sprach sich ryß <rs ref="Hagen">Hagen</rs> <rs ref="Eckehart">Eckhart</rs> wolt den schilt hollen 
Vil schleg wurden im geslagen die must er all verdoln 
Mit dem schilt kom er wider und procht so grossen zoren 
Er slug <rs ref="Hagen">Hagen</rs> der nider er vil uber die sporen 
mit eyner grossen wunden die thet dem ryssen we 
Er sprach Genad mir zu stunden ich wil nit streiten me 
Do nam er in gefangen er must sein eygen seyn 
Do kam pald her gegangen <rs ref="Kriemhild">Krimhilt</rs> die kongein 
und trug in irer hende ein rossen krenczellein 
ein halssen kussen pehende must im gegeben sein 
<rs ref="Eckehart">Eckhart</rs> ging do here wol auß den rossen rot 
Er sprach Het ichs enpere nochent was mir der tot 
Ich han in uberwunden er hot sich mir dergeben 
des not ich in zu stunden wolt her et lenger leben 
E ich mit schand wolt leben sprach sich kong <rs ref="Gernot">Gerenot</rs> 
ee ich mich wolt dergeben ich wolt ee sterben tot 
Das macht <rs ref="Kriemhild">Krynnhilt</rs> mein swester das laster und die schant 
das wirt ye lenger fester in allem unserm lant 
Also in grossem zoren do fasset er sein swert 
sein schilt den trug er voren der was eyns landes wert 
Er ging hin in den garten wol in den rossen rot 
Seins veintz des thet er warden der kam im also drot 
Das sachen die Wulffinge des Perners dinstes man 
<rs ref="Hildebrand">Hilprant</rs> sprach Aller dinge <rs ref="Helmschrot">Helmschrot</rs> uns den bestan 
<rs ref="Helmschrot">Helmschrot</rs> sprach Gar geren er muß beschanden sein 
Des danckt im der von Peren Er sprach In garten ein 
<rs ref="Helmnot">Helnschrot</rs> wurd an geloffen vom dem kong <rs ref="Gernot">Gerenot</rs> 
Wie pald het er in troffen wol auf den helm drot 
das vyllen die feurein funcken her ab wol auf die erd 
des <rs ref="Gernot">Gernot</rs> thet geduncken das erderich feurein werd 

———————————
Hie vicht <rs ref="Helmschrot">Helmschrot</rs> mit <rs ref="Gernot">Gernot</rs> der was <rs ref="Kriemhild">Krimhilt</rs> pruder der kongine zu Wurmitz 

Er slug auch zu im dare <rs ref="Helmschrot">Helmschrot</rs> der kune man 
Er sprach Ich dirs nit spare wir fachen streiten an 
Das wil ich starck verpringen des gleichen thun du mir 
Das mir hie mocht gelingen des freuet ich mich schir 
Also mit grossem neide slugen sie peide sant 
und theten an ein ander laide aufz fest so einer kant 
Vil ungezalter slege gabens an ein andern vil 
ir manhait thet sich rege sie heten hertes spil 
<rs ref="Helmschrot">Helmschrot</rs> rach sich mit wunden die waren tyf und weit 
Du must noch sein gepunden das sey dir hie gesait 
<rs ref="Gernot">Gernot</rs> sprach geswinde Es mach noch nit gesein 
ich pin noch nit so lind nicht hilft das troen dein 
<rs ref="Gernot">Gernot</rs> der furst so gemaite der slug im auß der hant 
sein swert hin sprang so weite Hin lief pald der weigant 
und wolt es pald auf czucken <rs ref="Gernot">Gernot</rs> het in derlauf 
er slug in auf den rucke das er vil gar zu hauf 
Mit eynem snellen sprunge derholt er aber sich 
<rs ref="Helmschrot">Helmschrot</rs> der werde junge sprach Es geraut noch dich 
Mit eynen slag so swere haut er im durch den hut 
des vil er zu der erde und fluß von im das plut 
Do <rs ref="Gernot">Gernot</rs> wurd so krancke do schrey er noch dem fryd 
Er sprach Du host gros dancke ich hab hie fast gelid 
Du solt vor mir zu hoffe ymer gekronet sein 
vor kung furst und groffe pin ich der diner dein 
Do kam pald her gegangen <rs ref="Kriemhild">Krimhilt</rs> die kongein 
und wolt in umbevangen Er sprach Es mag nit sein 
das ir uns wolt verfuren Das sey euch hie gesait 
Es sol mich nit beruren ein ungetrewe mait 
Do sprach auß grossem zoren <rs ref="Kriemhild">Krimhilt</rs> die kongein 
Wo ist der hochgeporen <rs ref="Gunther">Gunther</rs> der pruder mein 

das er mir rech das sprechen und mein pruder <rs ref="Gernot">Gerenot</rs> 
kunt sich mit streit nit rechen must sich dergeben drot 
Do spranck hin in den garten der junge konick <rs ref="Gunther">Gunther</rs> 
<rs ref="Hildebrand">Hilprant</rs> sprach Des sol warten Amerlot mit seiner wer 
Ich thun es willickleichen Mit streit so won im pey 
Ich wil nit von im weichen ich mach in lobes frey 
Ich nem do fur nit eyne silber nach das golt 
was des geschlechtz mag seine dem wirt ich nymer holt 
Also sprang er hin thane wol in die rossen rot 
dor in er <rs ref="Gunther">Gunther</rs> fande den pracht er auch in not 
Sie lieffen an ein ander so tretzicklichen an 
sam wers der plitz und daner Das wurt der grune plan 
so kreffticklich beweget das magt ir grosse swer 
Mit sprung sich yder reget in die weit hin und her 

———————————
Hie vicht Amerlot mit <rs ref="Gunther">Gunther</rs> Krimhyltin pruder der kongein zu Wurmitz 

Mit maisterlichem fechten facht Amerlot so wol 
dar zu auß ganczen mechten wan er was manheit vol 
Was <rs ref="Gunther">Gunther</rs> auf in sluge das waß gen im entwicht 
das fing er auff mit fuge und schat im alles nicht 
Er gab im schirm schlege die warn al ungehawer 
Sein freut die thet sich lege sein fechten wurd im teuer 
Er velt in dick mit kreffte das er lag in dem graß 
und auch mit meysterscheffte das er oft kawm genaß 
mit wunden manigfalde heten sie peidesant 
Kong <rs ref="Gunther">Gunther</rs> slug gar palde mit eil die weil er kant 
wen es wert nit die lenge Er was verhawen gar 
sein leben wurd im enge das sag ich euch fur war 
Amerlot slug in der nider <rs ref="Gunther">Gunther</rs> den kung gut 
Er mocht nit sten wider er lag in seinem plut 

Es was umb in ergangen Er pat in durch sein er 
das er in nem gefangen Er geweret in vil ser 
Er was so sere geschlagen wol in dem grunen clee 
man must in dannen tragen Kong <rs ref="Gibech">Gibig</rs> der schrey Wee 
Wir sullen in dem garten kein gelucke han 
Das sey der teuffel warten Ich muß selb auf den plan 
Die weil do wart gegeben ein krantz dem Amerlot 
ein halssen kussen eben das im die kongein pot 
Konick <rs ref="Gibech">Gibig</rs> sprang behende wol in den garten ein 
Er sprach So thut mir sende pald eynen kempfer rein 
Do sprang selb in den garten der alte <rs ref="Hildebrand">Hildeprant</rs> 
Er sprach Ir durst nit warten ich kom gar pald zu hant 
Do sprach konig <rs ref="Gibech">Gibich</rs> wider Seit ir den selber kumen 
Mit weyshait seit ir pider das hab ich wol vernumen 
Do sprach <rs ref="Hildebrand">Hilprant</rs> der alte Ich sprich ja auf das fragen 
Got muß meins streites walde in meynen alten tagen 
Sol ich fechten mit kongen das ist lang nit geschehen 
ich mein wen mir nit gelunge wurd mir nit ubersechen 
Konick <rs ref="Gibech">Gibig</rs> sprach auß zoren zu <rs ref="Hildebrand">Hilprant</rs> an der zait 
Du ritter hochgeporen nun sey euch widersait 
Do sprach <rs ref="Hildebrand">Hilprant</rs> so werde Ir sult von zoren lan 
Uns verrichten wol die schwerte was wir geredet han 

———————————
Hie vicht maister <rs ref="Hildebrand">Hildeprant</rs> mit dem konig <rs ref="Gibech">Gibich</rs> von Wurmytz 

<rs ref="Hildebrand">Hilprant</rs> mit weyssen synen des streites faste pflag 
Des wurt <rs ref="Gibech">Gibich</rs> wol innen er gab im mangen slag 
auf seines helmes glicze <rs ref="Gibech">Gibig</rs> flog auß dem kreyß 
<rs ref="Hildebrand">Hilprant</rs> der het gut wicze das dem konig wurd so heyß 
<rs ref="Hildebrand">Hilprant</rs> der lif im noche und gab im eynen slag 
Er sprach Ich hab dich doche ich nymer lauffen mag 
Der kong vil zu der erden als lanck und er den was 
und lag do gar unwerden wie kawm er des genaß 
Er kuncz sich kawm derhollen das er kunt kumen auf 
Er must ir mer verdollen er slug in oft zu hauf 
doch wurt <rs ref="Hildebrand">Hilprant</rs> auch troffen vom konig <rs ref="Gibech">Gibig</rs> so gut 
Ein wunt stunt <rs ref="Hildebrand">Hilprant</rs> offen dar auß ran fast das plut 

<rs ref="Hildebrand">Hilprant</rs> der slug noch mere den werden kong mit haß 
das er das plut thet rere und vil hin in das graß 
Do lief die kongin here <rs ref="Kriemhild">Krimhilt</rs> die kongein 
Sie sprach Durch frawen ere las leben den vater mein 
Des wil ich euch geweren und sey euch unversait 
Mein krantz den het ich geren du keyserliche mait 
Sie gab im den gar eben <rs ref="Kriemhild">Krimhilt</rs> die kongein 
Ein kuß sie im geben Er sprach Es mag nit sein 
Ich hon ein frume frawen der thun ichs nit zu lait 
der dar ich wol getrawen mit er und auch frumkait 
Und solt mich den hie nun kyssenn ein ungetrewe mait 
gen got must ich es pussen das sey euch hie gesait 
Dye kongein thet fast clagen Do sprach der alt <rs ref="Hildebrand">Hilprant</rs> 
Lat in zu herberyg tragen ewrn vater palt zu hant 
Pfw sich der schande pfulle sprach <rs ref="Siegfried">Sawfrid</rs> was hurnein 
der was der <rs ref="Kriemhild">Krimhilt</rs> pulle sprang in den garten ein 
Seufrid gar zornickleichen thet in den rossen gan 
<rs ref="Hildebrand">Hilprant</rs> sprach willickleichen Her ir sult den bestan 
sprach er zu dem von Peren Nein sprach der her gemait 
er darf sich mein nit weren wan ich thun im kein lait 
Nit thut also fur ware es stet euch ubel an 
und tret pald zu im dare sprach der alt weisse man 
<rs ref="Dietrich">Diterich</rs> sprach zu den zaiten Wolt ir mir treue sein 
so hist ir mich nit streiten dar umb er ist hurnein 
Do sprach <rs ref="Wolfhart">Wolfhart</rs> gar palt Wer sol euch des getrawen 
Ir vecht nur gern im walde und nit vor schonen frawen 
Wo man sol er bejagen do wolt ir fechten nicht 
und thut hie gar verzagen Kein gutz man euch nit gicht 
Ir pflegt so grosser schanden das wil ich von euch jechen 
Ein yder hot sein bestanden das hat man wol gesechen 
Die wort red <rs ref="Hildebrand">Hildeprande</rs> Der her wurd im gehaß 
er sprach Was sol die schande Kanstu nit reden pas 

Wen ich von im must sterben was wer geholffen dir 
Ich het wol neher erben ein jungen pruder schir 
Das sag ich euch vil drote das ich nit thun verzagen 
Und slug er mich zu dote gar vast wurd ir mich clagen 
Do ruft er auß dem garten der mort grumig man 
mit zornicklichen worten Wer wil mich hie bestan 
Ich mein das der von Peren vor mir nit kun genessen 
er vigt mit mir ungeren Die ersten sult wir sein gewessen 
Do sprach der alt <rs ref="Hildebrand">Hilprande</rs> Hort ir nit dise wort 
Euch red <rs ref="Siegfried">Saufrid</rs> groß schande wol in dem garten dort 
Her hot ein groß gepreche und red euch an ewr er 
Ich sprich er thut euch rechte ich wolt er thet sein mer 
Do sprach her <rs ref="Dietrich">Ditereiche</rs> <rs ref="Hildebrand">Hilprant</rs> nun loß do von 
Du retzt der lug geleiche <rs ref="Hildebrand">Hilprant</rs> der alte man 
der thet fast mit im krygen slug in an seynen munt 
Er sprach Ir heist mich ligen Ich mag euch ungesunt 
Her <rs ref="Dietrich">Ditterich</rs> vor zoren begreyf er pald sein swert 
Dein leben hastﬄ verloren werstu ein heylig wert 
Er slug <rs ref="Hildebrand">Hilprant</rs> der nider wol in das grune graß 
doch stunt er auf her wider Gar kaw m er sein genaß 
<rs ref="Hildebrand">Hilprant</rs> thet sich fast huten noch slug er in fast wunt 
Er thet vor zorn wuten <rs ref="Hildebrand">Hilprant</rs> fast flichen gunt 
und thet sich vor im behalten das er mocht ruen pas 
Den zorn thet er nit halten west nit wo <rs ref="Hildebrand">Hilprant</rs> was 
Do lief palt zu <rs ref="Wolfhart">Wolfharte</rs> er sprach Wie thut ir so 
Ir slacht <rs ref="Hildebrand">Hilprant</rs> so harte vecht mit Saufriden do 
Wo man nit wider slechte do seit ir manhait vol 
Es gibt euchs nymant rechte ir seit mit manhait hol 
Wer spricht ir seit ein recke der muß gelogen han 
Ein muck durst ir nit schrecke und sie auch nit bestan 
Euch ruft dort auß dem garten Seufrid der kune man 
der thut dort auf euch warten den sult ir dort bestan 

So haiß mir palt her zichen das gute rosse mein 
So wil ich in nit flichen und das er wer stellein 
Do sprach sich pald <rs ref="Wolfhart">Wolfharte</rs> Die red hor ich gern 
Do rent pald zu dem garten her <rs ref="Dietrich">Diterich</rs> von Pern 
<rs ref="Siegfried">Saufrid</rs> der sprach auß zoren Wie kam kumstu dar zu 
<rs ref="Dietrich">Diterich</rs> der hochgeporenn er sprach Ich kum dir noch zu fru 
Du und auch die kongine kunt speer liste vil 
Das raten mir die sine Ichs nit vertragen wil 
<rs ref="Siegfried">Saufrid</rs> der sprach behende Vil edler furst von Peren 
solt es halt sein mein ende den noch so sich ichs geren 
Die helm sie auf punden Do wurd pald widersait 
Sie sich do underwunden der streiperliche areibait 
Do ranten sie zu samen gleich als die vogel fluchen 
Die sper so hart sie namen daß die stuck von in stuben 
Do die sper waren prochen do stigens ab zu fuß 
Es was noch ungerochen ir streit der ward nit suß 


———————————
Hie vicht der <rs ref="Dietrich">Dieterich</rs> von Pern mit <rs ref="Siegfried">Saufrid</rs> der was hurnein was <rs ref="Kriemhild">Krimhilt</rs> pull 

Sie zuchen aus der schaiten die iren gute swert 
Sie verpurgen sich do peiden die schilt sie fur sich kert 
und lieffen drutzicklichen do ein ander an 
und also zornickleichen draten sie auf den plan 
<rs ref="Siegfried">Saufrid</rs> slug <rs ref="Dietrich">Dietereiche</rs> ein wunden also groß 
das im unsawerleiche dar auß das plut hin schoß 
Er slug in auch so sere manck slack er im do gab 
Er kunt sein nit versere die sleg die wichen ab 
Das horn das was so glate das es nit haften wolt 
Ich gib dir streites sate als ich den pillig solt 
so sprach der her von Peren Ich slag gar ofte dich 
das selb ist dir unmere und hilft dar zu nit mich 
<rs ref="Siegfried">Saufrid</rs> slug im vil wunden dem edlenn fursten gut 
<rs ref="Siegfried">Saufrid</rs> was zu den stunden vor im gar wol behut 
Es was der edel here den noch nit zornes vol 
dar umb slug er in sere und must das von im dol 

Do thet her fur her schleichen der weysse man <rs ref="Hildebrand">Hilprant</rs> 
Er frog vor heymleichen Sag <rs ref="Wolfhart">Wolfhart</rs> mir zu hant 
wie streit mein lieber here Do sprach <rs ref="Wolfhart">Wolfhart</rs> zu stund 
Er plut doch also sere und ist auch faste wund 
Mein her thet mich fast slagen Gen hin sprich ich sey tod 
und thun im das pald sagen Er pringt <rs ref="Siegfried">Saufrid</rs> in not 
wen er gewint sein zoren so gesiget er im an 
Er slegt im durch das horenn muß im ans leben gan 
<rs ref="Wolfhart">Wolfhart</rs> lief in den garten er schrey laut Woffengo 
Er sprach Awe der farten nun sein wir also unfro 
das wir hie han derworben groß leit das muß wir haben 
<rs ref="Hildebrand">Hilprant</rs> ist gestorben den wel wir hie begraben 
den habt ir tot geslagen von ewres streites wil 
Do er euch das thet sagen do slugt ir in unpil 
do von het er geliten gar pald des todes pein 
Es mocht mich leicht derpiten ich rech den ohem mein 
So muß es got derparmen hie meyner grosse not 
das ich ye slug den armen so jemerleichen tot 
Also sprach <rs ref="Dietrich">Dietereiche</rs> <rs ref="Siegfried">Sauffrid</rs> die schuld ist dein 
du hiest mich zegeleiche des mustu leiden pein 
Ich han durch dich verloren ein tugunthaften man 
Her <rs ref="Dietrich">Diterich</rs> gewan den zoren das man ym do sach gan 
auß seynem munde ein feure Do von wurd <rs ref="Siegfried">Saufrid</rs> heyß 
das im ab flyssen gunde das horn und der schweis 
Er slug im auß dem leibe so manches groses stuck 
und thet in vast umb treibe das was sein ungeluck 
Sein horn was im vergangen und alles gerunen ab 
Er mochts nit treiben lange er must sich danen trab 
<rs ref="Dietrich">Dieterich</rs> mit kreften allen gab <rs ref="Siegfried">Sauffrid</rs> sleg so groß 
er floch und thet do fallen <rs ref="Kriemhild">Krimhilt</rs> do in die schoß 
Sie deckt in mit den armen und sprach Ir kuner man 
lat euch <rs ref="Siegfried">Saufrid</rs> erparmen sult in mein genissen lan 
Ewr ritter und die frawen die pring ich al in not 
zu trumer wil ich sie hawen das sie sein alle tot 

Mir ist durch ewern willen gestorben hie ein man 
Ich losße mich niemant stillen muß euch ans leben gan 
Es sprang hin in den garten <rs ref="Hildebrand">Hilprant</rs> gar hochgeporn 
Er sprach Ir her so zarten ich pin wider geporn 
So ir nun habt gewunen so gewan ich wider leben 
mich hot derquickt die sunen do euch das preis wurd geben 
Mit list und weissen sine so lebt nit dein geleich 
Im seczt auf die kongine mit iren henden weich 
ein krenczlein und ein kussen gabs im one haß 
Seufrid das sehen muste der den ir pulle was 
Do sprang hin auf den plone der starcke mung Hylssam 
Wo sein wol funfczick mane die mich sullen bestan 
Funfczick krencz die muß ich pringen ghyß ich den prudern mein 
wen mir thet wol gelingen her niden an dem Rein 
Dye kong in sprach gar geren Sie sein mir schir bereit 
Wolt ir sein nit entperen es mocht euch werden leit 
Sie schickt in ir gepite und in die lantschaft gut 
das keiner auß plib nide pey grossem ubermut 
Do kamens dar geriden wol auf den grune n plan 
Der mung der het kawm derpidenn er rent sie kreftig an 
Zu foderst do was eyner auf den fast er sein sper 
Vor im peleib auch keyner er gewan des todes ser 
Under den funftzick manen verluren zwelf ir leben 
diß theten clagen und zanen und musten sich dergeben 
Do ging der mung Hilsam und heischt funfczick rossen krencz 
Er sprach Ich wil sie al han man hatt hie nymer dentz 
Do mit kust die kongine do reib ers mit dem part 
das sie schrey Waffen ymer Mir geschach doch nye so hart 
Es thet sie ser verdryssen Sie schrey Owe der not 
Das plut das gunt ir flyssen wol auf den pussen drot 

Ir must zu puß das hanne ir ungetrewe mait 
ir habt dot manchen mane wol mit der eur poshait 
Do sprach der her von Peren Ewrn vater und sein gut 
das wil ich zu mir keren das schaft ewr ubermut 
Er mustz mir sweren und hulden sein lant stet purg und leut 
das must ir als verdulden und muß geschehen heut 
Do kam furst graf und riter purger und pawerßman 
Es daucht sie al gar pider sie wurden underthan 
<rs ref="Gibech">Gibich</rs> kunt sich nit weren er und auch als sein gut 
er must im hulden und sweren Das macht der ubermut 
den do het fast getriben <rs ref="Kriemhild">Krimhilt</rs> die dochter sein 
Die rossenn wurden verlieben die mochten sein gar clein 
Do sprach ein reck auß Sachssen Vil edle kongein 
wen die rossen wider wachssen so lat uns wider drein 
Ich mein ir habt gewunen Ir wert uns nymer schreiben 
sul wir nit mer her kumen oder sul wir aussen pleiben 
Do sprach die kongine Wer im selb schaden thut 
den straft das selb sein sine und auch des menschen plut 
wan wem ist ye zu wolle und sein nit laiden mag 
der muß ein solchs verdole das er hin fur dur clag 
Seit das wir han gewunen so lat uns urlaub han 
So zicht mit freud von danen sprach <rs ref="Kriemhild">Krimhilt</rs> wol gethan 
vil edler her von Peren got hab euch in pflicht 
Ich thet sein ser begeren pin euch dest veinter nicht 
Mit pfeuffen und pussamen czugens von dem Rein 
Ider man must in rawmen Dort mustens trawrig sein 
Also kamens geriten gen Pern in die stat 
Mit hoffenlichem siten entpfing man sie vil drat 
Turniren und auch stechen zu Pern getriben wart 
und manches sper zerprechen vor mancher frawen zart 

mit tantzen und mit springen Das tribens virczehen tag 
kurczweil mit manchen dingen manck held des selben pflag 
Dar nach zug yder heime mit grossem danck und er 
wol in das lant do seine <rs ref="Dietrich">Dieterich</rs> danckt in ser 
Do sprach der munch Hilsam zu seim pruder <rs ref="Hildebrand">Hilprant</rs> 
Pruder ich wil nun auch dar von zu meynem apt zu hant 
Ich wil auch urlaub haben vil edler furst so rein 
und auch heim hin traben wol in das closter mein 
Do sprach der furst von Peren Mein leib und auch mein gut 
das teil ich mit euch geren Ich pin euch miltes mut 
Do kam der mung geriten gen Eyssenburg so gut 
Es stunt in altem siten Der apt wurd ungemut 
das <rs ref="Ylsam">Ilsam</rs> kam her wider fur war wil ich euch sagen 
Sie heten gepedenn syder das er nawr wurd derslagenn 
Do hieß der munch Hilsam die munch al fur in stan 
Er sprach Die krencz ich pey mir han die gib ich euch gar schon 
Er setzt ins auf do allen do stunden sie in wol 
Er sprach Sie euch gefallen Sie sprachen Sicher wol 
Fur war was pus gelaubte Er zoch seinn swert was groß 
er slug yden ins haubte das er mit plut hin goß 
Er sprach Ir pruder meyne ich thuns nit in ungunst 
Ich gewan sie auch mit peyne man gab mir nit umb sust 
Dar zu helft mir got piten die sunt ich han gethan 
do ich mit hon gestriten der tot sie uberkam 
Und pitet umb ir selle vil lieben pruder mein 
Do sie liden dy quelle sy gingen ins closter ein 
Also do mit ein ende so hot der Rossengart 
Got uns sein genad her send <rs ref="Maria">Maria</rs> muter zart 
du solt uns nit verzaichen mit deyner pet so rein 
Got uns genad verleichen so pit den sune dein 

