———————————
Es sass in Ungerlande ein konick so wol bekant 
der was <rs ref="Etzel">Etzel</rs> genande sein gleichen man nydert fant 
an reichtum vnd an milde was im kein konick gleich 
zwelf konicklich kron vnd schilde dinten dem konick reich 

Er het zwelf konickreich freye dye waren im vnderthan 
zwelf hertzog auch do peye dreyscht groffen wol gethan 
manck riter vnd auch knechte dar zu manck edel man 
der konig was milt vnd gerechte sein gleich man nydert fant 

Konick <rs ref="Artus">Artus</rs> was auch reiche wol zu der selben zait 
er was <rs ref="Etzel">Etzel</rs> nit gleiche auf aller erden weit 
dorst niemant wider in thune er het sein leib verlorn 
der konig hilt frid gleit schune was seyner lant do worn 

Konick <rs ref="Etzel">Etzel</rs> lies mit schalle beruffen ein wirtschaft 
die konig vnd fursten alle die heten adels kraft 
vnd auch alle die reichen die waren in seynem lant 
ein zil ließ er in stecken nach ydem er do sant 

Das er gen hof solt komen wol mit der frawen sein 
das mocht im wol gefrumen gegen dem kong rein 
vnd auch die gewaschte kinder pey firtzehen iaren wol 
dye las nimant do hinder der kong die haben sol 

Er speist sunst alle tage drew taussent menschen wol 
nach armen thet er frage die musten sein gar vol 
auch speist die kongine mit irer speiß so rein 
arm frawen must man pringen der must vier hundert sein 

Itlicher kong do name die werden frawen sein 
vnd mit den fursten kome manch furstin vnd greffein 
die komen alsampt dare zu <rs ref="Etzel">Etzel</rs> dem kong gut 
ir zukunft freut in gare er wurt gar hoch gemut 

Er entpfing die kong am ersten dar nach die fursten gut 
die frawen aller mersten als man zu hoffe thut 
der kong seczt sich zu tische wol mit denn recken fein 
man pracht wilpret vnd fische mocht nit zu teuer sein 

Nun horet grosse wunder wol von der pesten speis 
die frawen sassen besunder der pflag man wol mit preiß 
mit zucht vnd auch mit erenn nach konglicher maiestat 
sein lob das must sich meren kein konk kein sulches het 

Konick <rs ref="Etzel">Etzel</rs> zu tisch do sasse pey andern kongen gut 
vnd mit in liplich asse die fursten hoch gemut 
die sassen auch alleine des gleich die graffen feinn 
die edel man so feine genasten pey den graffen sein 

Kein tor nit was beschlossen vnd nye beschlossen wart 
man sol mirs offen lossen sprach <rs ref="Etzel">Etzel</rs> der konig zart 
wan ich hab doch kein feinde auf aller welte preit 
die tor mir fast auf leinde es darf nimant gelait 

Do kom wol an die pforten dye hubste magettein 
sie sprach mit sussen worten hor lieber wachter mein 
dein genedig lieber herre wo mag des genade sein 
wer er mir nit zu ferre hort er die rede mein 

Pit in durch meynen willen das er mein pet verhor 
vnd thun das in der stillen so wirt mein lait zustor 
der pfortner der lif palde fur <rs ref="Etzel">Etzel</rs> den konick her 
er ging do in den sale do saß der konick mit er 

Ewr mechtig koncklich krone die pit ich vmb gelait 
pis ich euch sag so schone als man mir hot gesait 
die aller schonste iunckfrawe so ichs doch nye gesach 
vor wunder mocht ir sie schawe fur alles vngemach 

Konick <rs ref="Etzel">Etzel</rs> sprach zu hande so heiß sie komen her 
der pfortner sie pald fande vnd saget ir die mer 
do trat die iunckfraw schone in den wunicklichen sal 
die kong die saches ane die fursten vber all 

Sie het das schonste hore als nye kein mensch gewan 
dor auf ein harpant clore von dem ein glantz her pran 
von golt vnd von gesteine gab es so lichten schein 
vorn an dem harpant feine do stunt clarfunckelstein 

Den rock den sie an hete der was von perleinn weiß 
die waren drauf genede der stunt ir wol noch preiß 
der rock was also swere das sie in kawm getrug 
edler stein was er nit lere er het ir gar genung 

Sie prunen also helle das sie do gaben glast 
ir hals vnd auch ir kelle laucht inn dem gestein so fast 
dar zu ir rode wange die prunnen als rubein 
ir roder munt so ange mit worden was er rein 

Ir stirn vnd ir augen wen man die ane sach 
niemant mocht sie berauben mit lait noch vngemach 
dar zu ir stolt gerade vnd wol geschickten leib 
an ir was ye kein schade das iunckfra243r wliche weib 

Ir leib der was vmbfangen mit eyner gurtel clein 
dar auf manck gulde spangen vnd ye dar nach ein stein 
mit varb do vnderseczet mit steinen das geschach 
ir wat was vnbeschetzet mang kong ir lobes iach 

Dye iunckfraw was geporen des aller pesten geschlecht 
nit weit im lant zu Moren auß grosser konges mecht 
deshalb des widen meres was er eyn konick reich 
mit macht was er so swere kawm lebt der im geleich 

Er was so groß geporen mit grosser sterk er facht 
zwen sun so groß auch woren die fachten auch mit macht 
die komen vmb ir leben als ir noch wert verstan 
von eim dem must man geben zu essen mangen man 

Got lies den konick sterben do komen was die zait 
die sun das konickreich erben die tochter was inn lait 
do gehiß sie got dem heren ir kauß vnnd reynickait 
behalten ymer mere ir frumckait sait man weit 

Got gab ir do zu lone der iunckfraw wol gethann 
wen sie ein mensch sach ane das sie pald wissen kont 
was eygenschaft er hete vnd was sein dancken was 
das sagt sie eim so stete die erst genad was das 

Dye ander genad so here het do die reyne mait 
welch reck mit der were wolt gen zu eynem streit 
wen sie im den das gunde so segnet sie den helt 
das er zu keyner stunde erslachen von keinem felt 

Dye drite genad so slechte het sie al tag ein mal 
wo sie nawr hin gedachte do hin so kam sie wol 
in eyner cleine weyle wo sie hin seczt den syn 
das geschach in sneller eylle das sie kam pald do hin 

Also was sie gefaren auß fremden landen her 
do die kong al waren nach kung <rs ref="Etzel">Etzel</rs> het sie ger 
den fant sie also schire sie sprach got grusse dich 
er danckt ir mit begire der iunckfrawen mynnicklich 

Sie sprach got mus euch grussen ir kong vnd fursten wert 
vom haupt piß zu den fussen nach koncklicher gepert 
got gruß die werden fursten manck graf vnd edel man 
die den nach eren dursten den sol geben lon 

Sie sachen sie vast one vnd danckten ir so schon 
die kong vnd fursten frone hissen sie here gann 
sie danckt in ires gutes weist mir kong <rs ref="Etzel">Etzel</rs> do 
fund ich in gutes mutes des wer ich sicher fro 

Konick <rs ref="Etzel">Etzel</rs> der ging here sie grust in tugentlich 
las dir nit sein vnmere der liebe got grusse dich 
vnd auch dein werdes weibe vnd al dein hofgesind 
was dir thut lait vertreibe das thun noch deynem find 

Der konig seczt sich do nyder vnd sach sie liplich an 
die kong vnd fursten pider lissen das essen stan 
keyner mocht trincken essen zu sehen das megetlein 
sie heten ir selbs vergessen das sie so schon mocht sein 

Sie sprach ich wil hie clagen mein iemerliche sied 
das du mir nit versagen war vmb ich dich hie pit 
durch got vnd vnser frawen vnd durch al weiplich pild 
dein er du auch an schawenn was ich dich piden wil 

Ich pit dich konick here du solt mein helffer sein 
ich pin geflochen sere pis ich pin komen rein 
er heist mit seynem namen der wilde <rs ref="Wunderer">Wundere</rs> 
wolt mich gefressen hane das mir ist gar zu swer 

Schlaus pald zu thur vnd prucken vnd auch den guten 
sal 
er thut mich sust hin zucken das irs must sehen al 
er hotz mit mir getriben mer den drew gantze iar 
das ich nit kan beleiben das sach ich dir fur war 

Der konick der sprach gemaide kein tor schlaust man mir 
zu 
ich hab pey meynen zaite gehabet gute ru 
kumpt er zu vuß her eyne ich gib im gute speiß 
die im mag pesser seyne den das er dich zureiß 

Do sprach die iunckfraw reyne zu dem kong hoch geporn 
er kumpt werlich reyne er hotz ein eid gesworn 
vnd das er mich wol essenn das sey dir konick gecleit 
vnd solt mein nit vergessen zu hilf pis mir bereit 

Vnd solt auch fur mich streiten durch vnnser frawen er 
in allen landen weiten wirt mann dich loben ser 
er hot mit seynen hunden mich iagt drew gantze iar 
vntz her auf disse stunde ich hof du seist im for 

Myt deyner sterck vnd machte die dir got hot gegeben 
das du mit deyner krafte mich haltest pey dem leben 
do sprach kong <rs ref="Etzel">Etzel</rs> here das sey dir hie versait 
wan ich streit nümer mere du schone mait 

Owe mir iemerleichen du edler konick gut 
wiltu hie von mir weichen mit zegelleichem mut 
durch aller iunckfrawen schare durch got vnd reine weib 
gedenck das vns gepare der reyne frawen leib 

Kong <rs ref="Etzel">Etzel</rs> sprach mit mechten du verstest woll meynen syn 
ich wil nit fur dich fechten wan ich der hochste pin 
dar vmb wel dir hie eynenn wol vnder den gesten mein 
do mit das du kunst meynen moch helffen dir aus pein 

Wan ich hab gar kun helde die siczen in dem sal 
die hab ich ausserwelte dar vnder hab die wal 
wen du kunst ein erkennen der aller menlichtz sey 
vnd thest den selben nenen villeicht stunt er dir pey 

Ia sprach die iunckfraw gute als pald ich eins sich an 
was es hot in seynem mute ich das pald wissen kan 
das hot mir got der herre durch sein genad gegebn 
dar vmb wil ich in eren die weil ich hab das leben 

Do sprach der konick reiche des gelaub ich hie nit zwar 
du sachst mir den gleiche das ich sprich du habst war 
die iunckfraw die sprach wider das sach ich dir hie eben 
wen kong du werst so pieder und liessest mir das leben 

Den noch mocht ich verdynen den deynen grossen zorn 
ich wil die warhait finden der kong sprach hoch geporn 
es sol gesichert seyne dein leip vnd auch dein leben 
weistu die complex meyne ein kempfer wil ich dir geben 

So wiß du kong fur ware dastu so zaghaftig pist 
das vnder deyner schare kawm als ein verzagter ist 
aber du pist so milte ich nye fand dein gleich 
du wirst noch gotes pilde du pist den armen weich 

Dar vmb west ichs gar wolle dastu nit fachst fur mich 
las mich ein kempfer holle des selben pit ich dich 
dort innen aus dem salle ob ich fund ein so stet 
ich such in vber alle der mich gewert der pet 

Do sprach der konick so reiche durch dein iunckfrawlich 
schon 
dastu der warhait deiche dor vmb ich dich hie kron 
vnd gen hin zu mein gessten wo du sie weist zu hant 
vnd pit sie nach dem pesten dein geleich ich nye gefant 

Got danck dir kong here got geb dir dor vmb lon 
vnd kron dich ymer mere dort in des hymels tron 
also mit grossen freuden ging hin die iunckfraw gut 
vnd wolt ir lait vertreiben in freuden was ir mut 

Do sie kom in den salle do sach sie sich weit do vmb 
do sassen die recken alle die beschaut sie vmbedumb 
do fand sie nydert keynen der gut was mit der wer 
den ausgenomen eynen hiß marckgraff <rs ref="Rüdiger">Rudiger</rs> 

Sunst waren sie al verzaget gleich als kong <rs ref="Etzel">Etzel</rs> was 
<rs ref="Rüdiger">Rudiger</rs> sach an die maget vnd ging vber den pallast 
im traden nach behende aufß myntz drew hundert man 
die iunckfraw ging ellende do sie kong <rs ref="Etzel">Etzel</rs> fant 

Sie sprach ich han gefunden den aller kunsten man 
so ich in finden kunden kein kunern ich gesehen han 
der selb der ging spaciren vber den schon pallast 
drew hundert oder pey fieren der seyner dyner was 

Wo sictz der selbig herre ob welch disch ist das 
sie saget im die mere er schenckt in ein trinckfas 
das ist ein kopf so rode vnd dint der alten kongyn 
der hilft mir wol aus note das ich gesichert pin 

<rs ref="Etzel">Etzel</rs> sprach du iunckfrawe das ist der teurest man 
so ich in nye geschawe vnd in auch nye gewan 
ich hon in ausderlessen das sach ich dir fur war 
er ist pey mir gewessen aufs mynst funf gantze iar 

Er heist der <rs ref="Rüdiger">Rudigere</rs> der iungling so gemait 
ich gewer dich nit der mere vnd say dir gar versait 
sein vater ein konick reiche vnd siczt in Meylant 
ein vogt gewaltickleichen das ist im vnderhant 

Sein vader vnd sein muder die sind auch konges kind 
er ist auch mein behuder vber Pechlar geswind 
dar zu auch Ostereiche das ist seinn mercket eben 
ich wil im sicherleichen ein reiche kongein geben 

Neyn konick nun thun so wolle las in mein fechter sein 
das ich dir dancken solle hilf hie dem leben mein 
das dir got dar vmb lone du ausserwelter degen 
tregst sust der eren krone wolstu hie schanden pflechen 

Du solt mirs nit versachen las mich widder fur in gan 
mein not wil ich im clagen dem tugunthafte man 
ich weiplichs pild so armen meyn sach wirt im gesait 
ich weis es in derparmen vnd wirt im dar zu lait 

Dar vmb so loß mich piden den milten <rs ref="Rüdiger">Rudiger</rs> 
das er mir helf mit sieden an meyner grossen swer 
wan er wirt schir komen der wilde <rs ref="Wunderer">Wunderer</rs> 
vonn im wirt ich genomen kong <rs ref="Etzel">Etzel</rs> lachet ser 

So wird ich den verslunden von dem teuffellischen man 
<rs ref="Rüdiger">Rudiger</rs> hulf zu stunden das es pleib vnderstan 
du host gar recht gesehen sprach sych konick <rs ref="Etzel">Etzel</rs> gut 
den streit mocht er versmehen ich weis nit ob erß thut 

Streit hot er vyl getriben der margrof <rs ref="Rüdiger">Rudiger</rs> 
sein lob ist im pliben manck helt gab im die er 
mit wem er hot gestriden die lagen vor im tot 
pit in mit guten sieden er hilft dir wol aus not 

Dye maget munickleichen die was der red gar fro 
sie danckt dem konick reichen vnd sched wol vom im do 
vnd eyllet in den salle zu margrof <rs ref="Rüdiger">Rudiger</rs> 
ir sorg die wurd ir schmalle sie gedacht wo ist der her 

Sie suchet in gar rechte den tugunthafte man 
ir wichen al sein knechte piß das sie fur in kom 
Do sie im kom so nohent sie sprach got gruß dych 
laß mich dich nit versmohent ich pin vnwirdicklich 

Sie grust die alten frawen die kongein hochgenant 
vnd wen sie in thet schawen der wurd mit gruß ermant 
sie sprach zu <rs ref="Rüdiger">Rudigere</rs> du tugenthafter man 
mein hertz ist freuden lere wolstu mir red vergan 

Do neigt ir zugtickleichen die kongein mit der kron 
kong <rs ref="Etzel">Etzlin</rs> des gleichen <rs ref="Rüdiger">Rudiger</rs> der konick fron 
der sprach das dein begeren das los mich hie verstan 
ob ich dich kun geweren ob es mir sey zu than 

Sie sprach ich wil dir clagen mein engstickliches lait 
der mich her ein thet iagen des leip ist gar verhait 
er hotz mit mir getriben aufs mynst drew gantze iar 
das ich nit kunt pleiben vor seynen hunden zwar 

Er hot sich des vermessen vnd hotz ein eydt gesworn 
er wol mich in kurtz essen vnd hot auf mich sulchn zorn 
ist das er wirt komen in disse purck so gut 
mein leben wirt mir genomen wen man mir nit hilf thut 

Do sprach sich <rs ref="Rüdiger">Rudigere</rs> ein marckgrof aus Pech lar 
das sein gar greulich mere der ich nye war gewar 
das er dye leut wil essen wie ist er doch genant 
der teuffel hot in besessen pfu sich der grossen schant 

Der wilde <rs ref="Wunderer">Wundere</rs> also ist er genant 
der teuffel ist er nit lere die haben sein sel zu pfant 
er ist so vngehaure sein gleich der mag nit sein 
er macht vns freud teure wen er kompt zu vns rein 

Dar vmb pit ich dein gute vnd konickliche kron 
dastu mich hie behute vor dem teuffellischen man 
ich hab dich ausderlessen dastu der kunste pist 
pey <rs ref="Etzel">Etzel</rs> pin ich gewessen der spricht das es recht ist 

Dastu solt fur mich fechten du tugenthafter man 
mit deynen grossen mechten dy dir hot got gethan 
vnd durch dein menlich hertze das ist in deynem leib 
hilf mir auß dissem smertzen durch alle reyne weib 

Marckgrof <rs ref="Rüdiger">Rudigere</rs> sprach ich thet vbel ann 
meins heren genad so swere hot manchen kunen man 
die sulle fur euch fechten vnd eur kempfer sein 
die euch eur lait thun rechen vnd wenden ewr pein 

Wen ich zu streiten kome wurden mir die helt gehaß 
vnd sprechen ich wer furneme es kuntz ein ander paß 
dor vmb so such dir eynen der kuner sey den ich 
do mit dastu kunst meynnen das er mug lossen dich 

Do mit ging er von danen die mait die pleyb bestan 
mit allen seynen manen dan ging die iunckfraw schon 
do sie kong <rs ref="Etzel">Etzel</rs> weste dem sagt sie disse mer 
sie sprach du konick feste mein hertz ist freuden ler 

Der marckgrof <rs ref="Rüdiger">Rudigere</rs> hat mir seyn hilf versait 
vnd spricht auch zu mir mere ich find zu disser zait 
gar wol ein kunern degen der kuner sey dan er 
der sul mir streites pflegen west ich dan wer er wer 

Er spricht also zu mire find ich keyn kunern nicht 
so wol er fechten schire vnd wol sich an in richt 
nun kan ich keynen finden der fechten thur fur in 
thet er sich vnderwinden geb ims got in den syn 

Sie sprach kung <rs ref="Etzel">Etzel</rs> fur ware wil ich dir sagen das 
las beslissen alle thore vnd den guden pallast 
der <rs ref="Wunderer">Wundere</rs> kumpt behende das wirt nit anderß sein 
das ist vnnser aller ende er prengt vns al in pein 

Konick <rs ref="Etzel">Etzel</rs> sprach mit zoren des het ich ymer 
schant 
wie torlich die red waren vnd thut mir auf dich ant 
vnd also ser verdrissen dastu mir hie thust sagen 
kein tor ließ ich zuslissen pey allen meynen tagen 

Kein mensch ward nye so reiche so stark noch edel zwar 
vor forcht ich sicherleiche lies speren kein tor fur war 
kumpt <rs ref="Wunderer">Wundere</rs> her eyne nach dir du iunckfraw weiß 
ich gib im prott vnd weyne dar zu die pesten speiß 

We mir der grossen schande sluch ich zu meyne thor 
wo mans saidt in dem lande ich trag die kron entpor 
vber al kong so reiche vynt man nit meyn geleich 
vor nymant dorst ich weichen den got allein ich weich 

Der kong vnd die iunckfrawe die sassen in dem sal 
vor schon thet ers an schawen vnd sprach in vber al 
kein mensch auf aller erden das also schone sey 
sie sprach du kongein werden gedenck meyner not do pey 

Vnd schauf mir hie zu geben zu kempffen eynen helt 
do horten sie gar eben das man ein horn schelt 
do sprach die iunckfraw reyne erst hab ich angst vnd not 
ich hor das horn seyne erst muß ich ligen tod 

Der kong erschrack vil schere wol vor des hornes schal 
die hunt die lufen here zu dem kong in den sal 
des Wunderes sie waren die mait schrey wossygo 
konick loß die tor bewaren du sist die warhait do 

Die mait in vberginge das man die thor spert zu 
die mait den konick vmbfinge sie sprach du konick nun 
thun 
so wol an mir vil armen gib mir doch eynen man 
sie want ir hent vnd arme kan ich kein kempfer han 

Kong <rs ref="Etzel">Etzel</rs> sprach mit witzen du edle iunckfraw rein 
weystu nit wo sie sitzen die iunge kongein 
die siczen in eynem salle sie siczen also hoch 
such dar in vber alle der iunckfraw was so ioch 

Sie ging mit hubschen geperen vnd auch mit stoltzen triten 
die kong sachens geren vnd horten do ir piden 
sie sprach got gruß ewr krone dor vnder ewrn leib 
gebt mir vor vrlaub schone ir tugenthafte weib 

Gott gruß ewr hofgesinde der adel der gen vor an 
vnd alles das ich finde ir edle konig fron 
ich wil euch hie vor frogen ob ich mocht vrlaub han 
ich wolt ein wenig sagen ob ir mirß wolt vergan 

Sie sprache al gleiche sie solt gut vrlaub hann 
do sprach die iunckfraw reiche ir habt ein iungenn man 
sitzen ob ewrm tische zwischen zweyenn kongein 
der ist von hertzen frische der sol mein helffer seyn 

Das was der herr von Peren das west dye iunckfraw nit 
er antwurt ir gar geren vnd sprach mit clugem syt 
was wer der ewr geprechen du hubsches megetein 
ob es ymant mocht rechen die ewren grossen pein 

Sie sprach ich wil dir clagen mein engstickliche pein 
das mich her ein thet iagen wol mit den hünden sein 
der wilde <rs ref="Wunderer">Wundere</rs> also ist er genant 
las dir die cleglich mere dein hertz das sey ermant 

Dar zu wil er mich essen das sag ich dir fur war 
vnd hot sich des vermessen er hot mer den drew iar 
hat er mich vmb getriben er selbs vnd auch sein hunt 
das ich kawm pin pliben das thun ich dir hie kunt 

Er ist der purg hie fore sein hunt die luffen rein 
wern nit beslossen die thore er prengt vns al in pein 
von got kan ich derkennen das du der kunste pist 
durch got saltu dich nennen kurtzlich in disser frist 

Do sprach der iungling reiche wiltu derkennen mich 
ich pin her <rs ref="Dietrich">Ditereiche</rs> vnd wil fechten fur dich 
ich wil eren die schare dich vnd al reyne weib 
dar vmb das vns gepare der reyne frawen leib 

Wer weyb schilt vmb ein hare dem pin ich fast gehaß 
dem vertrag ichs nit zware man kan got nit thun pas 
der in do hilft vertreiben ir angst vnd ir not 
den selben wil got schreiben von dem ewigen tot 

Dye iunckfraw die sprach wider du host tugunt genug 
vnd pist milt vnd auch pider selig sey die dich trug 
deyner muter leibe die dich getragen hat 
das du die reyne frawen liep host fru vnd spot 

Durch weipplich keusch vnd milde saltu mir seyn berait 
mit harnasch swert vnd schilde es kumpt nun schir die zait 
do sprach her Dieterei251r che dein lait trag in der stil 
ich hilf dir sicherleiche ist es kong <rs ref="Etzel">Etzels</rs> wil 

Der den ist vnnser herre vnd wir im vnderthann 
in seynem land so ferre wen er mir das vergan 
dar vmb mustu in piden den edlen konick rein 
das er mirs erlaupt mit sieden sag mir die meynung sein 

Sie frogten noch im palde wo ist konick <rs ref="Etzel">Etzel</rs> her 
ich mus fur sein gewalde sie saget im die mer 
ich han mir ein gefunden der wil mein kempfer sein 
er wil mir zu den stunden so helfen aus der pein 

Er hotz an dich geschoben ob es dein wille sey 
du solt im degn geloben dor vmb wont dir got pey 
so sprach der konick nen myre den selben kunn weigant 
sie nenet in gar schire er ist <rs ref="Dietrich">Dieterich</rs> genant 

Der iung her <rs ref="Dietrich">Ditereiche</rs> der ist der liebste meyn 
ich teil mit im mein reiche ob er wolt geren sein 
er ist pey mir gewessen mer den zwey gantze iar 
ich hab in ausderlessen das sag ich dir fur war 

Zu hof ist er geriden er mit den knechten seinn 
funf hundert nach adel syden sein geriden aus vnd ein 
sein tugunt solt im meren hiß mich der vater sein 
ich solt in zucht er leren vnd thun das peste mein 

Nun hor du maget mere von wem er hab sein stam 
in durchlauchtiger ere siczt ein keyser zu <rs ref="Ramung">Ram</rs> 
der ist seins vaters pruder der helt ist edel gut 
sein vader ist ein konick in Ruder sein muter des gleichen 
thut 

Solt er den fur dich fechten vnd kem er mir den ab 
sein freunt wurden in rechten ich must groß vngluck hab 
sie hulfen doch ein ander vnnd triben mich dar von 
das ich plib kawm salbander das het dein schult gethan 

Er sol den <rs ref="Wunderer">Wundere</rs> fur war nit hie bestan 
ich verlür in ymer mere den iungling wol gethan 
er ist so iunck vnd cleyne sein gut ist manigfalt 
er ist kawm als ich meyne achtzehen iare alt 

Dar vmb sey dir versaite du auserwelte mait 
das er zu keyner zaite mit streit dir sey berait 
nit konick durch al ewr gute nit thut so vbel an 
in sorgen ich hie wute las in mir pey bestan 

Ich thun sein nit fur ware sprach do des konges munt 
gen fur <rs ref="Rüdiger">Rudiger</rs> dare ob er dir hilf thun kunt 
ich wolt in ee verlissen den den iungen <rs ref="Dietrich">Diterich</rs> 
solt eyner den tot hie kyssen fur war es rawet mich 

Verlur her <rs ref="Dietrich">Dietereiche</rs> mich ging das erst vngeluck an 
ich must von meynem reiche also wurd es mir ergan 
ich must zu feintschaft haben kung kayser fursten gut 
dar vmb iunckfraw las aben fur war es mir ant thut 

Nein konick du ausderlessen las mich zu <rs ref="Dietrich">Diterich</rs> gan 
so schaft er mich genessen wen ich in segnen kan 
das er nit wirt derslagen sprich ich auf meynen aid 
du wirst nit weider frogen wen du sigst die warhaidt 

Wol in den selben zaiten nun hort was do geschach 
zu der purg sag man reiden in nahent vngemach 
das sachen die fursten alle die in der purg do worn 
der <rs ref="Wunderer">Wundere</rs> kam mit schalle vnd hilt do vor den torn 

Er plis ein horn mit gryme seyner hunt der komen vil 
mit grawssamlicher styme so was des hornes gyl 
er eyllet zu dem graffen die slagpruck was gelait 
auf zogen sis wolten haffen zu kurtz wurdt in die zait 

Sie musten sie lossen ligen der <rs ref="Wunderer">Wunderer</rs> stunt dar auf 
er sprach wolt ir mich trigen nun sten ich doch hie drauf 
er rif mit lauter styme wol zu den recken hin ein 
aus wutigem zornes gryme gebt mir die megetein 

Wolt ir mir die rawß geben das thut pald pey der zait 
es gilt nichtz den ewr leben sprich ich auf meynen eyt 
sie swichen al sampt stille vor forchten das geschach 
das er was also wilde sein geleich man nye gesach 

Kong <rs ref="Etzel">Etzel</rs> sprach zu stunde der teuffel ist hie vor 
ich thun euch allen kunde pas slust vns alle thor 
kom er zu vns her eyne der teuffellische man 
er pregt vns al in peine mocht vns ans leben gan 

Vor engsticklicher forchte die iunckfraw aber kam 
konick <rs ref="Etzel">Etzel</rs> ir do horchte vnd ir piden do vernam 
sie pad in aber sere als sie nye het gethan 
durch got <rs ref="Maria">Maria</rs> here das er ir Perner vergan 

Konick <rs ref="Etzel">Etzel</rs> sprach so here des wil ich hie nit than 
zu margrof <rs ref="Rüdiger">Rudigere</rs> do hin soltu vor gan 
wolt der selb fur dich streiten das sech ich also 253r gern 
versagt er dirs pey zaiten so gen zu dem von Pern 

Die iunckfraw danckt im teure dem kong so hoch geporn 
sucht <rs ref="Rüdiger">Rudinger</rs> geheüre pald het sin dauserkorn 
sie sprach du degen here ich wil hie piden dich 
durch aller iunckfraw ere so vicht hie noch fur mich 

Solt ich mich vnderwinden des vngefugen man 
kanstu sust nymant finden der in hie tur bestan 
zu im sprach sie zu stunden <rs ref="Wunderer">Wundere</rs> hot vor dir ru 
ich hab eynen gefunden der ist kuner den du 

Der vicht noch mit im sere got mus im glucke geben 
ich thun dirs hie zu ere das saltu mercken eben 
do sprach der <rs ref="Rüdiger">Rudingere</rs> wie ist der selb genant 
der dir wil helffen sere er ist Perner bekant 

Er kan wol streites pflegen dar vmb streit er pillich 
vnd ist ein kuner degen vnd ist edler den ich 
heiß dir helffen pey zaiten er ist kuner den ich 
ich wil nit fur dich streiten er moch erslahen mich 

Also gingen sie von danen vnd such her <rs ref="Dietrich">Diterich</rs> 
vnder frawen vnd auch manen sie vant in zugticklich 
sie sprach genad degen here das ich kum aber her 
ir seit mir nit vnmere ir seit nit tugunt ler 

O edler herr von Pern mein lait hebt sich entpor 
ich pit euch helft mir geren wan er ist vor dem tor 
der mich hie wil verslinden awe der grossen not 
mocht ir in vberwinden er slecht vns al zu tot 

Mit iemerlichem weynen het die iunckfraw do kein ru 
in erparmet do die reynen vnd sprach ichs gerne thun 
ich gedraw <rs ref="Maria">Maria</rs> gotz muter das mir got pey besten 
das ich sey dein behuder das es mir glucklich gen 

Wie ich mit <rs ref="Hildebrand">Hildeprande</rs> wird verchern mich 
ich verhiß im an sein hende das streiten wolt nit ich 
vor firvndzwentzick iaren das alter ich solt han 
das wiß du maget clare das wird ich vbergan 

Ich sag dir hie fur ware meynes alters zil 
zu viervndzwentzig iare dar zu hab ich noch vil 
newn iar auf das mynste das sag ich dir hie wol 
nit elter du mich vinste fur war ichs reden sol 

Do ruft der <rs ref="Wunderer">Wundere</rs> ir sult mich pald ein lonn 
ee das ichs als vmb kere ich mus zu essen han 
ich wil mich an euch rechen die maget die ist mein 
ich wil euch al derstechen des sult ir sicher sein 

Das horten die konginen furstin vnd edle weib 
komen schir von den synen besorten ire leib 
mit weynen vnd mit clagen den recken was so lait 
das sie wurden al zagen das machet als die mait 

Do sprach her <rs ref="Dietrich">Ditereiche</rs> wie we ist dir her ein 
er hieß im pald her reiche prengt mir mein harnasch rein 
wiltu den leut hie essen wil got es sol nit sein 
got sol mein nit vergessen <rs ref="Maria">Maria</rs> die kongein 

Das ich durch reyne weibe wil wagen meynen leib 
mocht ich in lait vertreibe durch ein iunckfrawlichs weyb 
dye Ihesu <rs ref="Crist">Christ</rs> gepare 
die helf auf streites pan 
durch alle frawe schare wil ich zu streiten gan 

Do mit was er beraite sein gut prun het er an 
die legt im an die maite vnd gunt fast vmb in gan 
sie strickt im manche pande seczt im auf sein hut 
schilt swert gabs im in die hande als man zu wappen thut 

Dye iunckfraw sprach ste stille ich wil dir geben lon 
das du durch meynen wille den <rs ref="Wunderer">Wundere</rs> wilt bestan 
ich wil dir thun ein segen das du des sicher pist 
das du von keynem degen nymer erslagen wirst 

Sie thet im do den segen der ir von got was kunt 
von irer frumckait wegen gab ir got sulchen funt 
das was pey im peliben vnd an im wol bewert 
als man es vint geschriben das vff oft dernert 

Vnd ist auch noch pey leben herr <rs ref="Dietrich">Diterich</rs> von Pern 
got thet im pus zu geben das mugt ir horn gern 
eyns tags er sich veriache zu Pern in der stat 
von red das selb geschache das was des teuffels rot 

Dor vmb ward er beruret von eynem ros vnrein 
vnd wurd do hin gefuret das mocht der teuffel seyn 
dor auf do must er reiden in die wust Rumeney 
mit wurmen mus er streiden pis vns der iungstag wont pey 

Das las wir hie nun seyne wo er nun komen sey 
got hilft im noch aus peyne mit sterck wont er im pey 
das selb los wir pleyben vnd fahen wider an 
vnd volgen noch dem schreiben was <rs ref="Wunderer">Wunderer</rs> hot gethan 

<rs ref="Wunderer">Wunder</rs> der ruft zu hande thut mir auf pey der zait 
drey kong ligen im mein lande vnd gewinen das mit streit 
dye kong vnd al ir here die erslag ich wol allein 
sie kunen sich des nit were dar vmb lat mich hin ein 

Man wolt in nit ein lossen den vngefugenn man 
do fing er an zu stossen als ging ein weder an 
die guten eyssensperre die rigel vnd die pant 
die thet er als zuzerre vnd wurd von im zutrant 

Die thur was eysneyn veste vnd was fur not gericht 
vnd was die aller peste noch half es vor im nicht 
do die thur was zuprochen do eylt er in den sal 
er het sich noch nit gerochen noch seynes hertzen gral 

Sein ros het er gepunden an eyner linden ast 
er kom do mit den hunden die liffen mit im fast 
achtzehen laitpracken vnd vierundzwenczig iaghunt 
die mit im luffen iacken die luffen mit im zu stünt 

Er trug das pest gesmeide sein helm was so gut 
kein swert dar durch nit schneide sein prun die was behut 
vor allem geschos vnd stiche sein schilt was also hert 
fur war ich das hie spriche es was vil gutes wert 

Sein swert was also preite vnd was dar zu so lank 
das zog er aus der schaide des sagt im nymantz danck 
er ging hin auf den salle do er die iunckfraw fant 
ir frewd die wurd in smalle mit gruß er nymant mant 

Sein harnasch was nit teüre von silber vnd von golt 
sust was er vngehaüre zu streit in nymant wolt 
den der in an solt tragen der gert kein wechssel sein 
er het manchen erslagen in seyner prun stellein 

Er eyllet also palde vnd wolt in den pallast 
vnd wolt dar ein mit gewalde do der kong innen sas 
der pallast was verslossen der <rs ref="Wunderer">Wunderer</rs> stunt dor vor 
wolt ir mich nit ein lossen ich stoß auf pald das tor 

Also stunt er do vore mit zoren also groß 
er tet ein stoß dem thore das es so weit auf schoß 
die rygel al hin sprungen so weit hin auf den sal 
die cleine stucklein clungen das es so weit erhal 

Do luffen hin die hunde vnd villen an die mait 
wol zu den selben stunden sie hingen ir in dem cleit 
do ruft die iunckfraw reine <rs ref="Dietrich">Diterich</rs> von Pern an 
nun hilf dem leben meyne solt mich nit essen lan 

Auf fur her <rs ref="Dietrich">Ditereiche</rs> im was vor zorn ant 
was er der hunt begreiffe die slug er vmb die want 
das ir gar vil gelage auf einündzwentzick wol 
die hunt thet er veriage <rs ref="Dietrich">Diterich</rs> was zornes vol 

Er sprach zu der iunckfrawen nun secz dich neben mich 
so wil ich geren schawen wer nun wol essen dich 
ich mich fur dich seczen mein leip vnd auch mein gut 
ich wil in dar vmb leczen wer dir ein lait hie thut 

Der <rs ref="Wunderer">Wunder</rs> ruft hin eyne gebt mir die maget her 
ee ich euch pring in peyne vnd mach euch freuden ler 
do mit trat er furpasse in den palast so weit 
do alles gesind do sasse vnd auch die schone mait 

Dos der <rs ref="Wunderer">Wundere</rs> nun sache das die hunt lagen tot 
nun horet wie er iache ir zwey ir leydet not 
vnd werstu nit ein kinde oder ein kindischer man 
es must euch alle peyden wol an das leben gan 

Dor vmb du schone meide du must dich essen lan 
nymantz wend dir das leide ich muß zu essen han 
vnd thun das pald pey zaiten ich muß von hin pald 
mit zweyen kongen streiten die erslag ich mit gewalt 

Do sprach her <rs ref="Dietrich">Ditereiche</rs> nun los vns lenger leben 
ich gib dir sleg vnd streiche das saltu mercken eben 
wie wol du mich gleichest ich sey ein kindisch man 
ich hof du vor mir weichest pryng dich auf todes pan 

Das selb ich dir bedawte dyr wirt der tot gemessen 
du wolst den ander leude wol fur die iunckfraw essen 
der wolt ich dir wol weyssen so gen in ein spital 
do vinstu wol zu peyssen vnd hast auch wol die wal 

Der dein vnnutze rede der saltu mich derlan 
werstu ein furst so werde so sols du mirs nit than 
also sprach <rs ref="Wunderer">Wundere</rs> wol zu her <rs ref="Dietrich">Diterich</rs> 
vnd zurnet also sere so gar inprunsticklich 

Do sprach her <rs ref="Dietrich">Dieterich</rs> palde ich sag dir hie nit me 
nun gen hin auß zu walde den frawen den thut we 
dein odem auß dem münde du pist gar vngehaur 
vnd heb dich aus zu stunde ee ich dir freud mach teur 

Der <rs ref="Wunderer">Wunderer</rs> nam sein ware im ward vor zoren ant 
er sprang zu in peiden dare vnd fing sie pey der hant 
<rs ref="Dietrich">Diterich</rs> fur auf behende vnd gab im eynen stoß 
begreif die ander hande sein zoren der was groß 

Des must der <rs ref="Wunderer">Wundere</rs> vallen nider auf die erd 
wol vor den kungen allen des schempt er sich gar ser 
herr <rs ref="Dietrich">Diterich</rs> von Peren der nam die maget vein 
sie sas neben im geren sy meint wolt sicher sein 

Der <rs ref="Wunderer">Wunderer</rs> kam her wider vnd was so gar verhait 
er sprach du degen pider so gib mir noch die mait 
do sprach her <rs ref="Dietrich">Ditereiche</rs> die mait wont dir nit pey 
du sagst mir den werleichen war vmb die feintschaft sey 

Das wil ich dir hie sagen die weil ich cleine was 
das man mich vmb must tragen do ist geschehen das 
do was sie auch ein kinde ir vater ein konick reich 
kein weib kunt man mir finden das mir moch sein gleich 

Mein vater dem reichen kunge den das kindellein 
zu ee man vns verkunde das sie ist ewig mein 
so thut sie mich versmehen vnd wil fur war mein nit 
sie solt sich hie versehen ee sie den tod hie liet 

Ee ichs eim andern losse des hab ich aid gesworn 
vnd wer sie noch so grosse ich frisch vor grossem zorn 
das sie auf dieser erde keim man nit werd zu teil 
gleich haur als wenig als ferde las ich dir doch kein heil 

Do sprach der herr von Peren wol zu der maget vein 
wiltu in haben geren vnd wilt sein eygen sein 
so pleibstu hie pey leben nym inn zu eynem man 
sie sprach e wil ich im geben mein leip zu speysse han 

Herr <rs ref="Dietrich">Diterich</rs> was gesessen neben der iunckfraw vein 
er sprach wil er dich essen ee wil ich laiden pein 
her ein pringt mir nun palde den guten harnasch mein 
ee wol wir sterben alle es mus gefochten sein 

Do sprach der <rs ref="Wunderer">Wundere</rs> helt wiltu nit lenger leben 
das du dein leben here wilt vmb eine pubin geben 
dar zu pistu ein kinde ich rit du hest wol frid 
wen ich dich vberwinde ich henck dich an ein wid 

Do die red was geschehen die thet her <rs ref="Dietrich">Diterich</rs> zorn 
er sprach ich wil besehen ob du nit seitz verlorn 
dastu mir dorst zu hencken des mochstu dich wol 
schemen 
ich wil dir dran gedencken ob wir zu samen kemen 

Er wappet seynen leip als man zu streit sol than 
das munickliche weip das wappet in so schon 
sie knupft im manchen punde <rs ref="Dietrich">Diterich</rs> dem werden man 
als sie es den wol kunde vnd sach in liplich an 

Do er nun was bereite <rs ref="Dietrich">Diterich</rs> der kune man 
nun sey dir widersaite <rs ref="Wunderer">Wundere</rs> solt verstan 
dastu mir dorst zu hencke mir vnd der schone mait 
dein leben wil ich krencken das hab ich auf meynen eid 

Ich gedraw <rs ref="Maria">Maria</rs> werde vnd gottes genad so heil 
das ich auf disser erde dem galgen nit werd zu teil 
vnd auch die iunckfraw feine du magst ein poswicht sein 
der galg ist selber deine dar an leid selber pein 

Sich wappet in der purge aufs mynst acht hundert man 
wen nun her <rs ref="Dietrich">Diterich</rs> sturbe den <rs ref="Wunderer">Wundere</rs> woltens bestan 
vnd margrof <rs ref="Rüdiger">Rudingere</rs> ein herr dort in Pechlar 
der ging in der prun here des wurd her <rs ref="Dietrich">Diterich</rs> gewar 

Er danckt im seiner gute vnd auch der sein manhait 
ich hof mich got behute nun ist komen die zait 
er geseget in der veste die hant er in do pot 
den kongein vnd den geste die paden fur in got 

Dar nach luffens zu samen mit sprungen als weit 
die ire swert sie namen vnd auch ir schilt so preit 
sie slugen auf eyn ander das wilde faur erschein 
die zwen fursten salbander aus iren Hildegrein 

Sie heten ein gedimel mer den fir gantze tag 
als wen das weder am hymel thut manchen donerslag 
pey in mocht nymant pleiben vor slegen freysam 
wie mocht man das geschreiben was sie geliden han 

So manche diffe wunden die sie haben geslagen 
das es thut nymant kunden mit singen noch mit sagen 
den das der <rs ref="Wunderer">Wundere</rs> die selben het allein 
das macht der segen here den gab die maget rein 

Dem edlen Pernere dar vmb er mit im facht 
es must der <rs ref="Wunderer">Wundere</rs> fallen mit gantzer macht 
er was so gros vnd swere do er der nider slug 
das man es hort so ferre der weiten purge clug 

Dye purck must sich bewegen do <rs ref="Wunderer">Wunderer</rs> thet den 
fal 
das gemaur thet sich regen der sal vnd poden al 
auf sprang der vngefuge der val der thet im ant 
wen das ich dirs vertruge des het ich ymer schant 


Der <rs ref="Dietrich">Diterich</rs> het in geslagen das er so ser was wunt 
er sprach ich wil dir sagen du wirst noch vngesunt 
du sprachst du wolst vns hencken mich vnd die iunckfraw 
mein 
das wil ich dir nit schencken es gilt das leben dein 

Dar zu hastu gegessen so werden manchenn man 
des wirt dein got vergessen vnd wilt zu speiß auch han 
dye iunckfraw minickliche al hie zu disser zait 
also slug <rs ref="Dietrich">Ditereiche</rs> <rs ref="Wunderer">Wunderer</rs> wünden weit 

Das plut thet in begissen vber den harnasch weiß 
das thet <rs ref="Wunderer">Wunderer</rs> verdrissen er floch hin auß dem kreiß 
mit eynem snellen sprunge wie pald er pey im was 
der <rs ref="Wunderer">Wunderer</rs> kert sich vmbe mit grossem neid vnd has 

Er gab her <rs ref="Dietrich">Ditereiche</rs> so gar ein harten slag 
das er vil gemerleiche vnd auf dem salle lag 
das er sein witz vnd syne so gantz vnd gar vergas 
kein sterck mocht er gewine vnd west nit wo er was 

Er lag ouch in dem plute doch schir er sich besan 
do gedacht der degen gute wel got wer ich dar von 
du pist zu vngehaure dein gleich ich nye gesach 
du machst mir freüd noch teüre also er im gedacht 

Er lag also lang stille pis er geruet pas 
der <rs ref="Wunderer">Wunderer</rs> het im wille wie er gestorben was 
das sach auch in der festen margraf <rs ref="Rüdiger">Rudiger</rs> 
vnd auch die werden geste erschracken also ser 

Marckgraf <rs ref="Rüdiger">Rudigere</rs> red zu dem <rs ref="Wunderer">Wunder</rs> 
nun vicht auch mit mir sere waffen der dissen mer 
das Deiterich ist gestorben das gilt das leben dein 
ir ist achthundert worden do von du leidest pein 

Du must hiehin dersterben es ficht noch manger man 
vnd solt wir al verderben so kumpstu nit der von 
also sprang auf mit schalle her <rs ref="Dietrich">Diterich</rs> von Pern 
er sprach nun habt danck alle ich wils verdynen gern 

Das ir mich hie wolt rechen des sey euch aid gesworn 
die ich euch nit wil prechen ich pin zu hilf geporn 
euch ir werden helde das ir mich rechen wolt 
ir seit mir ausserwelde vnd pin euch dar vmb holt 

Den <rs ref="Wunderer">Wundere</rs> zu der stunde procht er in grosse not 
im dos aus dem münde von faur ein glo so rot 
von Pern dem edlen heren der vast erzurnet was 
dem <rs ref="Wunderer">Wunderer</rs> thet geweren do von er nit genas 

Er slug in do der nider den <rs ref="Wunderer">Wundere</rs> also groß 
er sprang auf pald her wider thet <rs ref="Dietrich">Diterich</rs> eynen stoß 
mit dem schilt in ein saiden do sprach her <rs ref="Dietrich">Diterich</rs> 
wer hot dich lernen streiten fur war das wundert mich 

Do sprach der <rs ref="Wunderer">Wundere</rs> ich meint du werst langes dot 
ich sach des pficht nit mere den hie dein leichnam hot 
kompstu ein mal noch nider sprach <rs ref="Wunderer">Wundere</rs> fur war 
du kompst mir nit mer wider du must ye sterben gar 

Her <rs ref="Dietrich">Diterich</rs> von Peren macht <rs ref="Wunderer">Wundere</rs> also heiß 
er wer geflogen geren von <rs ref="Dietrich">Diterich</rs> auß dem kreiß 
das er vor grossen engsten der sweis vast von im floß 
<rs ref="Dietrich">Diterich</rs> vacht noch dem lengsten das macht der zorn groß 

Er slug dem <rs ref="Wunderer">Wundere</rs> ein wunden in den halß 
durch sein halsperg schwere vnd durch des krages pals 
sprach <rs ref="Wunderer">Wunderer</rs> der helt awe der grossen not 
das ich streit derwelde dar vmb ich leide tod 

Mir sagt der vater meyne do er nun sterben wolt 
es solt ein <rs ref="Dietrich">Diterich</rs> seine der mich derslahen solt 
dem ging auß seynem munde ein glo vom faür so rot 
pistus so thun mirs kunde wol durch den milten got 

Ia ich heiß <rs ref="Dietrich">Ditereiche</rs> des laugen ich dir nicht 
got herr gewaltickleiche mich vnd die iunckfraw richt 
dastu vns dorst zu hencken mich vnd die iunckfraw vein 
dar an wil ich dir dencken es gilt das leben dein 

Ach nein du degen here nun loß genessen mich 
so wil ich ymer mere fur war nun loben dich 
do slug her <rs ref="Dietrich">Ditereiche</rs> den <rs ref="Wunderer">Wunder</rs> aber nider 
ich sag dir sicherleiche nun ste du auf pald wider 

Wan ich dich nit derslahe die weil du vor mir ligst 
also <rs ref="Dietrich">Diterich</rs> do iahe ich gib dir keynes sygst 
dir wirt der tot gemessen wen dus halt nymer wilt 
du wolst die iunckfraw essen dar vmb man dich noch schilt 

Do stunt er auf gar kawme der wilde <rs ref="Wunderer">Wunderer</rs> 
mit vechten er sich sawme die wunden flussen ser 
noch slug er dem von Peren ein wunden also weit 
das was das leczt verseren das wurd dem <rs ref="Wunderer">Wunder</rs> lait 

Dar nach der Pernere ein slack dem <rs ref="Wunderer">Wunderer</rs> gab 
das im der halsperg swere vil von dem hals her ab 
mit dem hals stund er nacket er het auf noch den hut 
herr <rs ref="Dietrich">Diterich</rs> ser do lachet <rs ref="Wunderer">Wunder</rs> wurd vngemut 

Do hub er auf zu piden das er im geb gelait 
es solt mit gutem siden gesichert seyn die mait 
do sprach her <rs ref="Dietrich">Ditereiche</rs> nein sweich du hiltz seyn nit 
du must von hynen weichen dich hilffet nit dein pit 

Ein schirmslag gar eben im do her <rs ref="Dietrich">Diterich</rs> gab 
vnd draf im den hals neben vnd hawt ims gantz her ab 
den kopf vnd auch den hute das es vil auf die erd 
das es lag in dem plute des freud sich <rs ref="Dietrich">Diterich</rs> so werd 

Er sprach wiltu noch essen die iunckfraw mynnicklich 
dein leben ist klein gemessen fur war des frew ich mich 
er hub palt auf das haupte den helm warf er dor von 
des lebens er was beraubte der vngefuge man 

Er nam es pey dem hare do was es also swer 
des glaubet hie fur ware er het kawm tragenn mer 
er trug das haubt von danen vber den weiten pallast 
vor frawen vnd vor manen was in der purge was 

Das lif dem fursten entgegen manck konick vnd auch kongein 
mit freud thet man sich regen itlichs auß kraften seyn 
itlichs in do entpfinge vnd sprach zu im also 
<rs ref="Wunderer">Wunderer</rs> den tod entpfinge des sein wir werlich fro 

Do wurd ein groß zulaffen vor freuden das geschach 
der kong waren gros hauffen das man <rs ref="Dietrich">Diterich</rs> kawm gsach 
vnd auch der werden fursten manck graff vnd edel man 
die theten <rs ref="Dietrich">Diterich</rs> grussen vnd in entpfingenn schon 

Dye weil er in danckt schone do lief die iunckfraw her 
sie sprach das dir got lone nun pin ich sorgen ler 
nun sait mir gotwilkume ewr wunden sein mir lait 
die ir von im habt gnome do dancket er der mait 

Gebt mir das podenprode zart iunckfraw mynicklich 
der <rs ref="Wunderer">Wunderer</rs> der ist tode das haubt trag das hie 
ich 
der euch alzait wolt essen das thet im nye kein gut 
ewres leitz sult ir vergessen vnd habt ein guten mut 

Er entpeist ewr nymer mere also gewan ich dir frid 
er troet vns peyden sere henckens an ein wid 
ich han in vberhaben der selben possen müe 
got der herr thet mich laben ich mein ers nymer düe 

Die iunckfraw pant im abe den seynen helm gut 
er sprach iunckfraw danck habe du machst mich hoch 
gemut 
do sprach die iunckfraw reyne got danck ewr gutickait 
ewr gleich mag nit seine auf aller erden preit 

Do kom konick <rs ref="Etzel">Etzel</rs> here so gar in sneller frist 
er sprach das sein gut mere dastu genessen pist 
dar vmb sul wir got dancken der seyne gutickait 
vnd haben freüd an wankenn mit disser schone mait 

Man sas wider zu tische als man vor het gethan 
man aß wilpret vnd vische vor freüden weib vnd man 
vnd auch die schon iunckfrawe die sas am hochsten ort 
<rs ref="Dietrich">Diterich</rs> <rs ref="Etzel">Etzel</rs> sein frawe die sassen pey ir dort 

Dar nach die pesten freunde dar nach das pest 
geslechte 
die warden al vereinde also mit grosser mechte 
dancken her <rs ref="Dietrich">Ditereiche</rs> dy iunckfraw was derlost 
sie lebten wunickleiche die iunckfraw gab in trost 

Sie sprach ich wil von hynen wol in meins vaters lant 
do hin ich denck mit synen dar vmb seit gemant 
das ir wist meynen nomen das loß ich euch zu lecz 
des sult ir euch nit schamen auf vrlaub ich das secz 

Das ich euch geren liesse golt silber als man thut 
das sol euch nit verdrisse ir habt sein vor genunck 
sie frogten al gemeyne die iunckfraw mynicklich 
wie sie hies mit dem namen palt thet sie nennen sich 

Ich heiß fraw <rs ref="Sælde">Seld</rs> fur ware des sult ir sein dermant 
vnd drag die kron enpore wol in meins vaters lant 
do mit gabs in die hende itlich besunder par 
den Perner sie wol kande zu dem ging sie vor dar 

Sie geseget in so susse gab im ir weisse hant 
ein halssen vnd ein kussen do mit sie in dermant 
das ers hilt pey dem leben do weint die iunckfraw schon 
sie sprach got mus dir geben was ich dir gutes gan 

Dar nach sprach sie behende nun wil ich pald dar von 
wan es hot gar sein ende ir sult pald zu mir gan 
do traden sie er peye was ir was aller sant 
sie sprach got pey euch seye do mit sie do verswant 

Also fur sie von danen do sie was komen her 
es was den frawen vnd manen gar wunderleiche mer 
also kam sie hin heyme wol in irs vaters lant 
gelaubt das es mag seyne als mans geschriben fant 

Nit lenger woltens sie pleiben die edlen kong so gut 
sie lissen das wunder beschreiben vnd hilten das in hut 
sie heischten do vrlaube von konick <rs ref="Etzel">Etzel</rs> so her 
sie sprachen konick lat abe es ist genunck der er 

Do sie nit pleyben wolten do gab er vrlaub in 
sie theten als sie solten vnd gelobten im zu din 
wo er ir dorft zu noden wolten sie sein bereit 
als vil volcks als sie den hetenn vnd wenden im sein leit 

Des danckt er in gar schone dar zu den frawen fein 
do wurd groß gut verdone pis sie komen wider heym 
vnd auch her <rs ref="Dietrich">Ditereiche</rs> der sagt <rs ref="Hildebrand">Hilprant</rs> die mer 
es daucht in wunderleiche das es geschehen wer 

Nun hot ein end das gedichte wer es horet hot 
mit warhait wol verichte nun seinn sie al sampt tot 
mit hert streitigem quelle gaben sie auf ir leben 
got alln gelaubigen selle den sol got gnade gebn 
Amen 
