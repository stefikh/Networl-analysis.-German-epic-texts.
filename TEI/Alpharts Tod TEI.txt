———————————
Sal ichs uff der heyde keynen dynst von dyr han 
No zornet nit zu sere edeler keyser rich 
sprach <rs ref="Heime">Hen</rs> ein degen here so wel ich sycherlich 
drabe hyen gein Bern den helden wedersagen 
Ich thun ys ungern Ys wyrt myr nit lenger vertragen 
Da hyß er balde brengen der keyser <rs ref="Ermenrich">Ementrich</rs> 
eyn gut raß das wyßet sycherlich 
Dar uff was schyr geseßen <rs ref="Heime">Hen</rs> der kune man 
als er zu dem keyser urlap da genam 
<rs ref="Heime">Hen</rs> der kune uff sin raß kam 
da drabt er uff dye grun uff ein wyden plan 
<rs ref="Heime">Hen</rs> der rytter kune also gein Bern reyt 
das er her <rs ref="Dietrich">Dytherich</rs> von dem konige weder seyt 
Da sprach gezogentlich von Bern herre <rs ref="Dietrich">Dytherich</rs> 
<rs ref="Heime">Hen</rs> kanstu myr icht gesagen was zyhet mych myn veter <rs ref="Ermenrich">Ementrich</rs> 
Wel er mych von dem myn triben das myr myn vater hat gelan 
Das ziehen ich an uch alle das ichs nit vordynet han 
Neyn sprach <rs ref="Heime">Henne</rs> er hat uns nit geseyt 
Edeler forst und herre es yst myr an gantzen truwen leyt 
Urlap nam da <rs ref="Heime">Henne</rs> er wolt ryden von dan 
da sprach der von Bern <rs ref="Heime">Hen</rs> du salt mych wyßen lan 

wer mych des ergetzet sprach der notige man 
das ich dyr bye mynen zyden so vel gedinet han 
Du bestonde mych in kyntheyt dorch din ober mut 
Ich bezwang dich myt gewalt sprach der helt gut 
Du gelobt myr zu dynen sprach her <rs ref="Dietrich">Dytherich</rs> 
wyltu hyen ryden so brichstu sycherlich 
an myr die truwe und dye ere dyn 
und must vor allen recken umber geswechet sin 
Du swor myr an den zyden hylt dynen eyt 
Du hast sin umber schande wo man ys von dyr seyt 
Wyltu no hyen keren wye machstu es verschamen 
Es schat dyr an dynen eren und an dynem hochgelopten namen 
Du streckest myr dyn hende und word myn eygen man 
da ich dyr vor manchem recken helt geseget an 
Ich beging an dyr myn ere gut und lant 
ich nam dych zu schylt gesellen des hat gedint myr din hant 
Da sprach helt <rs ref="Heime">Hen</rs> Ich het ys bylch vermeten 
das ich dorch solich straffe wer gein Bern gerieden 
Du salt dar an gedencken forst lobesam 
das ich dyr in myner jogent so vil gedinet han 
Da sprach der vogt von Bern <rs ref="Heime">Hen</rs> ys dut myr not 
gedechstu an rytters ere du solst ee geligen dot 
ee du dyn druwe brechest an keynem geerten man 
Gedenck by dyr selber ys stet dyr lesterlich an 
Also der rych keyser her <rs ref="Dietrich">Dytrich</rs> weder bot 
da hub sych mychel reysen angst und not 

Der daz gern hore das kan ich gesagen 
was großer untruwe an dem Berner wart erhaben 
<rs ref="Witege">Wytdich</rs> und <rs ref="Heime">Hen</rs> dye brachen gotes recht 
dye here gesellen Hye vor da was es slecht 
Das muß got erbarmen das ys ye geschach 
das man an eym jongen rytter das gots recht ye gebrach 
Zwene bestonden eyn das was hye vor nyt syede 
<rs ref="Witege">Wytdich</rs> und <rs ref="Heime">Hen</rs> swechten yr ere sere da myde 
Das sye uff einer wart fromten großen schaden 
an dem jongen <rs ref="Alphart">Alpharten</rs> des worden sye myt laster uber laden 
Sye konden ine auch zu Bern nommer voln clagen 
Er were dan noch eren rytterlichen erslagen 
so hetten sye den recken des da baß vorkorn 
Her <rs ref="Dietrich">Dytterich</rs> wart uff <rs ref="Heime">Hen</rs> zorn 
Da sprach der degen kune Hochgelopter man 
han ich dyr by mynen zyden dynst ye gedan 
des lestu ubel schynen rytter unvertzeyt 
das du myr myn ungemach von dem konig zum ersten hast geseyt 
War umb lestu nit ryden eynen fromden man 
Da sprach der helt <rs ref="Heime">Hen</rs> Forst lobesam 
da zwang mych myt gewalt der keyser <rs ref="Ermenrich">Ementrich</rs> 
der wel auch mych behalden das wyßent sycherlich 
Da sprach der vogt von Bern Das dut dyr unnot 
Ich behylt dych gern bys in myn dot 
Ich gab dyr hart gern myn sylber und auch das golt 
Das wyß degen kune ich was dyr ye myt truwen holt 

Neyn forst rich sprach <rs ref="Heime">Hen</rs> eyn kuner man 
des must ich sycherlich umber laster han 
Manch degen kune hat mych uß gesant 
Sye warten alle glych wan ich kom gerant 
Es hat der rych keyser achtzig dusent man 
das wysent sycherlich gefuert uff den plan 
Da hant mych alters eyn zu eym boden ußgesant 
Sye warten alle glych wan ich kom gerant 
Des wert ich mych gar sere sprach <rs ref="Heime">Hen</rs> eyn kuner man 
bys das der rych keyser zornen da began 
Er wolt myr sin holde dar umb han verseyt 
Das verjehe ich myn schulde dar umb ich her gein Bern reyt 
Da sprach der vogt von Bern <rs ref="Heime">Hen</rs> kuner man 
detstu es nit gern er het dychs wol erlan 
Wolt sych der keyser kune dar umb gezornet han 
von der heyde grune soltestu gereden han 
Neyn forst rych sprach <rs ref="Heime">Hen</rs> der kune man 
des must ich sycherlichen umber schande han 
Wye solt ich gebarn Das must mych wonder han 
By allen mynen zyden großer sorge ich nye gewan 
Also redt da <rs ref="Heime">Hen</rs> als im von focht gezam 
Ere sollent wyßen herre da ich urlap nam 
und da ich schyet von dan kuner degen 
da stont ys in gut und in lieb da ich solt uwer plegen 

An truwen woln sy an uch no wencken edeler herre <rs ref="Dietrich">Dytrich</rs> 
dar an solt yr gedencken ee der schade werde zu rych 
Also redt da <rs ref="Heime">Hen</rs> Got laß uch da myt freuden leben 
Da ich urlap gert da gerucht yre myr den selber geben 
Da sprach der vogt von Bern <rs ref="Heime">Hen</rs> des gestee ich dyr 
da du urlap neme dyn truw geloptu myr 
das du nomer mene du ereloßer man 
uff mynen schaden woltest ryden da saltu helt gedencken an 
Dar an gedecht ich gern sprach <rs ref="Heime">Hen</rs> der kune man 
myn herre wel uch zu Bern stryts nit erlan 
Er und alle dye synen forsten unvertzeyt 
sye habent sych zu Pene uff uwern schaden geleyt 
Es hat der rych keyser wol achzig dusent man 
dye mogent yr myt stryde sycherlich nit bestan 
Besendet uwer besten habent wysen rat 
Es yst schade der fremde gest zu nahe by im husen lat 
Beradent uch das best das donckt mych vil gut 
Myn herre und dye synen sint zornig gemut 
Ee das wyr uns scheyden uff dem wyden plan 
so fochten ich das yr beyde großen schaden must han 
Da sprach der vogt von Bern <rs ref="Heime">Hen</rs> du salt mych wyßen lan 
wyltu dem rychen keyser myt dinst by stan 
Wyltu dy herfart ryden Das sag myr kuner degen 
Ja ich sprach <rs ref="Heime">Hen</rs> ich han mych syn erwegen 
Ich han dar umb entphangen das liechte golt so rot 
ich nam dye ryche met dye er myr do bot 
das ich im wolt dynen sprach <rs ref="Heime">Hen</rs> an zorn 
Swyga sprach her <rs ref="Dietrich">Dyterich</rs> du hast der eyde mene gesworn 

Du gelobt myr zu dynen und gebt myr dye true din 
Wyltu no ryden des saltu sycher syn 
wyder redestu myr in dem storm ader in dem stryde 
uns zwen scheydet nymant dan die leste zyde 
Also sprach von Bern der edel forst here 
Was wenstu das ich verlyse Ich verlyse an dyr nit mere 
wan eyn schylt eyn raß und eyn ungetruwen man 
Des muß ich mych erwegen so ich aller best kan 
Da sprach der helt <rs ref="Heime">Hen</rs> Sal ich aber urlap han 
weder zu dem here breyt du dogenthafftger man 
das lassent mych wyßen edeler degen 
dorch aller frauwen eren geruchet myr geleyde geben 
Hab fre de vor myr selbst sprach herre <rs ref="Dietrich">Dytrich</rs> 
und vor anders nymant das wyß sycherlich 
Uwe sprach <rs ref="Heime">Hen</rs> yr hant danoch manchen man 
kom ich hyen uß zu felde der myner try wol dorfft bestan 
Gyeb myr eyn steden freden edeler <rs ref="Dietrich">Dytherich</rs> 
wan du ye das best dede weder zu dem keyser <rs ref="Ermenrich">Ementrich</rs> 
Ich geben dyr freden byß heym an dyn gemach 
vor allen mynen manen das wort er dogentlich sprach 
Das sat im gnade <rs ref="Heime">Hen</rs> urlap er da nam 
Er ging zu sym raß er wolt ryden von dan 
Dar uff was schyer geseßen der rytter unvertzeyt 
Im was leyt das er dye botschafft gein Bern ye geseyt 
Da sprach der helt <rs ref="Heime">Hen</rs> Recht yst myr gescheen 
da ich trabt gein Bern und wolt finde sehen 
Sye sint nit myn finde sye hant myr fruntlich gethan 
das ich vor den Wolffingen ungefangen stan 
<rs ref="Heime">Hen</rs> der kune reyt uber dye Etsch brucken hin dan 
Da sprach von Bern der forst lobesam 
Du salt dich vor myr huden <rs ref="Heime">Hen</rs> du kuner degen 
Wo du myr wyeder redest so gylt ys hylt din leben 

Da sprach myt lysten <rs ref="Heime">Hen</rs> er was eine degen 
da myt wolt er sych frysten er hat sych erwegen 
wan er syn truw an herre Dytrichen brach 
er und syn geselle <rs ref="Witege">Wytdich</rs> Von <rs ref="Sebich">Sebichs</rs> reten das geschach 
Da sprach der helt <rs ref="Heime">Hen</rs> zu her <rs ref="Dietrich">Dytherich</rs> 
Ich und <rs ref="Witege">Wytdich</rs> sint uch kein schade das wyß sicherlich 
Wyr han yß also ferre myt worten uß dem eyde gnommen 
das wyr uff <rs ref="Hildebrand">Hyldengrin</rs> nymant woln zu hulff komen 
Da sprach der vogt von Bern Dorfft ich mych daran lan 
so verze ich des da gerner das du myr hast gethan 
Ja ich sprach <rs ref="Heime">Hen</rs> er was eyn kuner man 
ich wel das beste reden so ich von hertzen kan 
Also sprach <rs ref="Heime">Hen</rs> eyns geleyts er bat 
<rs ref="Amelot">Amelot</rs> und <rs ref="Nere">Nere</rs> wysten ine vor dye stat 
<rs ref="Heime">Hen</rs> schyt von dan vor den keyser rych 
Zu allen synen mannen ging von Bern herre <rs ref="Dietrich">Dytherich</rs> 
Henn also von Bern myt der botschafft schyet 
als uns sagt dys dutzsch buch und yst eyn alts lyet 
<rs ref="Heime">Hen</rs> reyt uber das gefylde uber ein wyden plan 
da fant er by dem keyser lygen achtzig dusent man 

Das <rs ref="Heime">Hen</rs> was so lang das vordroß den keyser rych 
Er wont ine het gefangen syn nefe <rs ref="Dietrich">Dytherich</rs> 
Myt dusent syner mane er gein <rs ref="Heime">Henne</rs> reyt 
Im begegent uff der heyde der degen unvertzeyt 
Also der helt <rs ref="Heime">Hen</rs> den keyser komen sach 
zu <rs ref="Amelot">Amelot</rs> und zu Neren no horet wie er sprach 
No sollent yr weder keren yr stoltzen hylden gut 
dort kompt der ryche keyser und yst zornig gemut 
Ab er uch icht leydes dede sprach der kune degen 
so must ich by uch wagen lyp und leben 
Da von kerent weder yr hylden lobesam 
Got lone uch aller truwen dye yr myr hat gethan 
<rs ref="Amelot">Amelot</rs> und <rs ref="Nere">Nere</rs> an der selben stat 
kerten weder umb als sye <rs ref="Heime">Hen</rs> bat 
uff eynen berg grune dye rytter unvertzeyt 
da sye das here ubersahen das sych da nyeder hat geleyt 
<rs ref="Heime">Henne</rs> fraget der edel keyser ryche 
was enbudet myr der Berner myn nefe <rs ref="Dietrich">Dytrich</rs> 
Wye wel er gein myr gebaren Das saltu myr sagen 
Da sprach der hylt <rs ref="Heime">Hen</rs> Das mag ich lenger nit verdagen 
Herre da han ich dem von Bern von uch weder seyt 
Ere wollet gern ader ungern er yst sin unvertzeyt 
Wyr mogent wol entgelden siner ellenthafften hant 
wan man den forsten selden in zagheyt fant 
Dar umb sollen wyr nit geruchen sprach der keyser rich 
Wer wel dye wart suchen gein mynen nefen <rs ref="Dietrich">Dytrich</rs> 
Er wel sych weder das rych setzen das han ich wol vornomen 
An eren wel ich ine letzen het yemant solt gnomen 

Also sprach von Lamparten der edel keyser rych 
Wene senden wyr uff dye fart yr recken lobelich 
Dye kunen wygant sprongen an eyn ring 
Ich wel dye wart suchen sprach ein hertzoch hyß Wolffing 
Da welet er von dem ringe zu im achtzig man 
dye sych myt dem hertzoch Wolffing huben hin dan 
Under eyn baner rych von golde unmaßen breyt 
achtzig helden kune myt dem hertzoch Wolffing reyt 
Also worden uß bereyt des keysers wartman 
Den fanen sye da leytent uber den wyden plan 
No heben wyr zu Bern das gut lyet weder an 
ere mogent ys horen gern als wyr ys vernomen han 
wye ys an dem buch hye stet geschreben 
was großer undruw an dem Berner wart getreben 
Also der helt <rs ref="Heime">Hen</rs> kam eyn myl von der stat 
weder reyt <rs ref="Amelot">Amelot</rs> und <rs ref="Nere">Nere</rs> nit mer geleyts er da bat 
Da drabt er by der Etzsch myt dem keyser zu tale 
da fant er by eyn ander achtzig dusent uff der wale 
under dye kam <rs ref="Heime">Hen</rs> fere gereden 
da wart er wol entphangen noch rytterlichen seden 

Da sprach der keyser kune also hoffertiglich 
<rs ref="Heime">Hen</rs> sage myn helden was enbut myr myn nefe <rs ref="Dietrich">Dyterich</rs> 
das sye myr ine des da gerner helffen vertriben 
das er da zu Bern nit lenger moge bliben 
Er dreyt ubermut der ußerwelte degen 
er mus myr dye lant hye rumen ader ys get im an sin leben 
Herre da yst dem von Bern gein uch also zorn 
er Æ hatæ von uwern schulden freude vil verlorn 
Es kompt von gewalt das clagt der kune degen 
Des wyl er gein uch wage n sin lyp und leben 
myt allen sinen helden der forst hochgenant 
dye wollent im helffen reden burge und lant 
Da sprach der rych keyser Ich geb im zornes not 
Er muß myn schylt fochten bys an sin dot 
her <rs ref="Dietrich">Dytherich</rs> von Bern und alle dye helden sin 
sye wolten gern ader ungerne uff dye true myn 
Das weder ret da <rs ref="Heime">Hen</rs> dorch des forsten ere 
Vertribet yr ine der lande yr vorwindet ys nommer mere 
Und das ys uch alle die ryedent die in der wernt sint 
ere sollent ine nit folgen er yst uwers bruder kint 
Wollent yr also vortriben den edeln <rs ref="Dietrich">Dytherich</rs> 
uff alle myn truwe das yst gar unfruntlich 
Von alle mym hertzen yst ys myr umb ine leyt 
Also ret da <rs ref="Heime">Hen</rs> eyn degen unvertzeyt 
Da sprach der rych keyser als ein zornig man 
Was wel der von Bern myt myr heben an 
Wenet er urluges hertten der edel <rs ref="Dietrich">Dytherich</rs> 
Er muß myr dye lande rumen wan myr dint das romsch rych 

Ich tribe ys myt im umber dem helten wel ich nit flehen 
er gebe myr dan Bern und entphae ys von myr zu lehen 
Her Dytterych von Bern muß rumen myr das lant 
dar zu Wolffing und der alde <rs ref="Hildebrand">Hylbrant</rs> 
Da sprach der hylt <rs ref="Heime">Hen</rs> Ich wel uch sagen mere 
ere machet uch der von Bern manchen satel lere 
wolt yr in vortriben von dem das im sin vater hat gelan 
das zyehen ich an uch selber ys yst unfruntlichen gethan 
Da sprach der rych keyser Dye rede yst gar vorlorn 
Es muß der von Bern fochten myn zorn 
Man syecht mych schyer vor Bern und achzig dusent man 
dye ich myt rycher gabe her uff sin schaden gefuert han 
Also warnt an den stonden weder komen die degen 
dye dem helt <rs ref="Heime">Hen</rs> das geleyde hatten gegeben 
Sye warnt gereden ferre als ich uch sagen kan 
bys das dye rytter beyde ersahen achtzig dusent man 
dye myt dem rychen keyser zu felde waren komen 
Her <rs ref="Dietrich">Dytherich</rs> von Bern was freude vil benomen 
Er was yr aller herre der keyser <rs ref="Ermenrich">Ementrich</rs> 
Da ging der vogt von Bern vor sin recken lobelich 
Da sprach der vogt von Bern No horent myne man 
hertlich swere dye ich uch zu clagen han 
das mych wel vertriben myn vetter <rs ref="Ermenrich">Ementrich</rs> 
Mocht ich vor im bliben sprach von Bern herre <rs ref="Dietrich">Dytrich</rs> 
Syebich der ungetruwe der hat rat uber mych geben 
mynem vettern <rs ref="Ermenrich">Ementrich</rs> und ryt myr an myn leben 

Wolt got von hymel das ich ine myt stride solt bestan 
so worde ungetruw rat von <rs ref="Sebich">Sebich</rs> nomer mene gethan 
Da ging der vogt von Bern vor sin recken in den sale 
dye kunen Wolffing sin dyner uber ale 
Dae saß myt großen eren der alde <rs ref="Hildebrand">Hylbrant</rs> 
und manch werder recke die ich schyer han genant 
Da sas Hoch der jung <rs ref="Bange">Bange</rs> und <rs ref="Rotwin">Rotwin</rs> 
<rs ref="Berchter">Berchter</rs> der starck und eyner hyß Folckwin 
<rs ref="Rychart">Rychart</rs> und <rs ref="Gerhart">Gerhart</rs> und der kune Wytzschach 
<rs ref="Helffrych">Helffrych</rs> und <rs ref="Helmschrot">Helmschrot</rs> die man in stormen werben sach 
Da saß <rs ref="Echhart">Echhart</rs> und <rs ref="Hunbrecht">Hunbrecht</rs> <rs ref="Hartung">Hartung</rs> und <rs ref="Helmschrot">Helmschrot</rs> 
<rs ref="Bottel">Bottel</rs> und <rs ref="Hannolt">Hannolt</rs> zwene helden zu rechter not 
<rs ref="Bramker">Brancker</rs> und Wolffing von Brysen <rs ref="Amelger">Amelger</rs> 
und <rs ref="Wolfhart">Wolffhart</rs> der kune Danoch was der recken mer 
der ich aller nit genenen kan 
dye kunen Wolffing herre <rs ref="Dietrich">Ditherichs</rs> man 
Es was ein wytes konne Da sye in dem sal 
saßen dye recken jung man hort ein luten schal 

Da saß <rs ref="Friderich">Frederich</rs> der jong <rs ref="Wicker">Wicker</rs> und Wytgenant 
<rs ref="Walderich">Walderich</rs> der kune und eyner hyß <rs ref="Sigebant">Syegebant</rs> 
<rs ref="Alphart">Alphart</rs> und <rs ref="Siegestab">Segenstap</rs> die zwen kune degen 
<rs ref="Hildebrand">Hylbrant</rs> und Wolffhelm waren zu den noten ußerwegen 
Da saß <rs ref="Amelot">Amelot</rs> und <rs ref="Nere">Nere</rs> dye zwen kune man 
<rs ref="Walther">Walther</rs> von Kerlingen <rs ref="Helmnot">Helmnot</rs> von Tutzschgan 
also sye der vogt von Amelung zu den noten hat ußerkorn 
Da was by ein ander manch reck hochgeborn 
Da saß einer in eym eck der het gesellenn nit 
Er leyt ein swert uber sin beyn das was im als liep 
Er was geheyßen <rs ref="Nydong">Nydong</rs> er was zu den brosten wyt 
Wan er wart ertzornet so gab er honderten gnug stryt 
Er was uß dutzschem lande ein hertzoch hochgeborn 
Alle falsch rede hat sin hertz vorsworn 
Er was stede und getruw ein helt zu siner hant 
im dynet Swanfelden und Nornberg der Sant 
Da saßen da noch recken den ich wol lop gebin 
<rs ref="Schiltbrant">Schiltbrant</rs> Wolffwin und <rs ref="Sygher">Sygher</rs> der degen 
Der faut der Amelung in den sal ging 
Uff sprongen dye recken da man den forsten entphing 
Da sprach der vogt von Bern No sytzent myne man 
hertlich swere dye ich uch zu clagen han 
das mych wel vortriben von Rome der keyser rych 
das clagen ich uff uwer holff sprach von Bern herre <rs ref="Dietrich">Ditrich</rs> 

Sye swegent alle stylle yr keyner sprach da 
das eyner myt eym wort mecht den forsten fro 
Als der vogt von Bern dye wort voln sprach 
in hertziglichem leyde einer den andern an sach 
Sye sprachen alle glich Herre gehabt uch wol 
wyr woln uch nit entwichen als wyr von rechten sol 
Wyr woln by uch wagen lyp und leben 
Von syn rychen mogen wyrt im guder trost geben 
Des frauwt sych an den stonden der edel <rs ref="Dietrich">Dytherich</rs> 
Er sprach Ich wost gern was mych zehe myn vitter <rs ref="Ermenrich">Ementrich</rs> 
das er myr an schulde vorwostet lude und land 
None dar yr kunen helden dorch got so syt gemant 
Ere solt dar an gedencken sprach der kune man 
ab uch myn vater Dytmar in gude ye habe gethan 
Ere streckt im uwer hende und hant im uwer true geben 
dar an solt yr gedencken dye wil yr hant das leben 
Der myr no in dyesen noden wel by stan 
myt dem so wel ich teyln was myr myn vater hat gelan 
Da sprachen sye da alle dye ußerwelten degen 
Wyr woln by uch wagen lyp und leben 
No lon uch got von hymel und gebent myr uwern rat 
zu myner großen swere wan ys myr komerlich stat 
Wye sal ich gebarn Da sprach <rs ref="Alphart">Alpart</rs> 
Da sollent yr gein ine senden eyn recken uff dye fart 
Wen sal ich gein ine senden sprach herre <rs ref="Dietrich">Dytherich</rs> 
Das solt yr mych sprach <rs ref="Alphart">Alphart</rs> ich werb ys enÆ deælich 
Ich darff wol befinden des keysers gelegenheyt 
Das er dye wart wolt suchen das was den Wolffingen leyt 

Da sprach <rs ref="Wolfhart">Wolffart</rs> der kune Lieber bruder myn 
no laß eyn andern recken nach hude wartman sin 
No laß uns uß den Wolffingen nemen eyn vorsuchten degen 
Du byst ein kint der jar laß ein andern der wart plegen 
Des antwert im myt zorn der junge <rs ref="Alphart">Alphart</rs> 
Du enganst myr keyner eren bruder <rs ref="Wolfhart">Wolffart</rs> 
das ich hye heym blybe als eyn armes wyp 
so het man uch vor recken und echt uff mych zu keiner zyt 
Ich wel uff dye wart reyden sprach der kune man 
das wyß bruder <rs ref="Wolfhart">Wolffart</rs> nymant mych des erwenden kan 
Ich wel myn heyl vorsuchen sprach der helt balt 
ich wel nach hude sterben ader ich werde zu eym recken getzalt 
Da sprach auch <rs ref="Alphart">Alphart</rs> der jong Ich hyeß nit ein degen 
was solt ich wogt ich nit lyp und leben 
Got ich wol getruw das yrgent lebe ein man 
der mych alters eyn moge gesegen an 
Also sprach der kune Ich han mych sin angnommen 
synt uff dye heyde grune unser finde sint komen 
des keysers dyner getarff ich wol bestan 
Ere komen yst myr nit swer wan ich den lyp zu lehen han 
Sye mogen mych nit erschrecken sprach Sygeheres barn 
Heyßent myr verdecken den leben und den adelarn 
das mych nymant kenne sprach der unvertzeyt 
wan ich die finde an rennen das der bryß werde breyt 

Her <rs ref="Dietrich">Ditherich</rs> wapen an dem schylt vordecket wart 
No focht ich nymants straffen sprach <rs ref="Alphart">Alpart</rs> 
ich wel uff dye wart ryden dorch myn degenheyt 
Dorch focht nach dorch lieb wyrt nymant myn name geseyt 
Also ret der kune Myn frunde wyßent das 
ich sten nach unbezwongen und reden ys an haß 
Kom ich uff dye wart ich suche baß uff das zele 
da yst nyemant also kune dem ich dar ab entwichen wel 
Da sprach der vogt von Bern Lieber <rs ref="Alphart">Alphart</rs> 
ich laß dych alters ein ungern uff dye wart 
Aller recken geberde sint gein dyr ein wint 
der synne und der jare bystu leyder nach ein kynt 
Wer ine harten stormen zu vil fechten wel 
sprach der fogt von Bern trybet er sin zu vil 
wytze und synne were im beyder not 
es wondet dyck ein wyser ein starcken domen bys in den dot 
Da sprach <rs ref="Alphart">Alphart</rs> der junge Herre yr solt mych wyßen lan 
sal eyn reck noch dem andern an mych zu stride gan 
als ys von alter her recht yst gewesen 
in stormen und in striden getrue ich hart wol zu genesen 
Ich wel uff dye wart ryden dorch myn degenheyt 
Wer myr das no wendet das yst myr hude und umber leyt 
Also ret der kune Myn styrck ich nye gewug 
eym noch dem andern geb ich dusenten stryts gnug 
Da sprach <rs ref="Hildebrand">Hylbrant</rs> der alde Herre nefe yr sint ein kynt 
und wolt nit wyßen recht wer dye recken dar gein halp sint 
Es hat der keyser von Rome sint solt geben 
den dorsten in der wernt so sye hant das leben 

Dar umb solt yr nit ruchen also sprach <rs ref="Alphart">Alphart</rs> 
ich wel des da williglicher uff die fart 
Also antwert der kune dem alden <rs ref="Hildebrand">Hilbrant</rs> 
Er hyeß im balde brengen raß harnesch und gewant 
Also dye andern sahen des kunen recken mut 
da begonde sere truren manch rytter gut 
Sye namen in by der hende <rs ref="Alphart">Alpart</rs> den jungen man 
sye fuerten vor frauw <rs ref="Ute">Uten</rs> die hertzochin lobesam 
Da seyden sye der frauwen wes er het mut 
Da begonde sere truren dye hertzochin gut 
Sye sprach <rs ref="Alphart">Alphart</rs> lieber ohem wem wyltu mych lan 
Wer sal mych des ergetzen das ich dich so lange ertzogen han 
Da sprach vormeßentlich der junge degen 
Der rych <rs ref="Crist">Cryst</rs> von hymel der sal uwer aller plegen 
Da wolt nit bliben <rs ref="Alphart">Alphart</rs> der junge man 
in harnesch und in rynge wapent ine die frauw wolgethan 
Sye gap im eyn wapen rack der was gut gnug 
Sye hyeß im dar zyhen ein raß das in wol verwapent trug 
Den schylt gab sie im zu arm den helm sye im uff bant 
da er dan wolt ryden eyn sper gab sye im in dye hant 
Da fuer in eins leben mut <rs ref="Alphart">Alphart</rs> der jonge man 
dye hertzochin frauw <rs ref="Ute">Ude</rs> weynen da began 
Er sprach Schonste aller wybe last uwer weynen sin 
Got ich woll getruwen dar nach dem starcken elent myn 
Dar kam ein jongfrauw dye hyße <rs ref="Amelgart">Amelgart</rs> 
Du salt heym bliben vil lieber <rs ref="Alphart">Alpart</rs> 

und salt by myr gewin ein freydenrichs leben 
Gedenck forst edel das ich dyr zu der ee bin geben 
Zu Sweden uß dem lande fuert mych ye her <rs ref="Hildebrand">Hylbrant</rs> 
uß mynes vater rych myt werlicher hant 
Er gab mych dyr zu wibe Wem wyltu mych lan 
Vorlore ich dich no herre so must ich einig hye stan 
Da sprach vermeßentlichen <rs ref="Alphart">Alpart</rs> der junge degen 
Wel sin got geruchen ich wel der wart nach hude plegen 
Das thun ich dorch din wyllen du schone trutin 
No gnade dyr <rs ref="Crist">Cryst</rs> der ryche ys mag nit anders sin 
Dye edel jongfrauw lyß sych an dye knye 
Gnade lieber fredel no were du mych hye 
Syt du nit wylt bliben so laß myt dyr ryden ein man 
der uns die mere sage wan dich die finde ryden an 
Da wolt nit bliben <rs ref="Alphart">Alphart</rs> der junge degen 
Er wolt dye wart suchen des hat er sych erwegen 
Das er der wart wolt plegen der rytter unvertzeyt 
und er keyner helff gerucht das was den schonen frauwen leyt 
Er kost dye jongfrauwen im was von dan gach 
Er wolt dye wart da suchen Da seget im nach 
dye hertzochin frauw Udde myt yr sne wyßen hant 
Achtzig helden kune <rs ref="Alphart">Alpart</rs> uff der wart fant 
dye der rych keyser hat uß gesant 
her Dytherychen zu leyde Er was in unerkant 
Dye hylden uff der heyde dye rytter unvertzaget 
da wart von in allen Æ anæ <rs ref="Alphart">Alpart</rs> wenig pryß begaget 
Weren zwen hylden in dem here nit gewesen 
vor achtzig dusent man were er wol genesen 
Dye slugen ine an den truwen das wil ich uch sagen 
es mocht sye wol geruwen er het sye bede wol erslagen 

Myt umb gortem swert er zu dem raß ging 
dar uff sas er und urlap er entphing 
Er sprach Wer es no myt wyllen des lieben herren myn 
dye wart wolt ich suchen nach großen eren sin 
Da was <rs ref="Alphart">Alphart</rs> der junge uff sin raß bekomen 
da hatte er umb und umb schon urlap gnomen 
myt gudem willen reyt er gern vor dye stat 
Noch im seget manch schon frauw dye im heyls bat 
Do gingen uff dye borg muern die rytter unvertzeyt 
<rs ref="Alphart">Alpart</rs> der jung uber die Etsch brucken reyt 
Sye sahen im alle nach so williclyche reyt der degen 
Sye baden <rs ref="Crist">Cryst</rs> den rychen das er dez recken wol plegen 
Da wolt das raß versuchen <rs ref="Alphart">Alpart</rs> der jonge degen 
ab er dar uff dorfft wagen sin lyp und leben 
Aucht clofftern wyt ys under im sprang 
Dye dich myr ye gegab die hab umber dang 
Das sach an der zynne von Bern der wygant 
er sprach Gehabt uch wol da in myr haben uß gesant 
den aller kunsten recken der rytters namen ye gewan 
Vor keym eynchen recken ich sin kein sorge han 
Da stapet uber das gefylde <rs ref="Alphart">Alpart</rs> zuhant 
Da sprach von Bern sin ohem <rs ref="Hildebrand">Hylbrant</rs> 
No langt myr ein gesmyde ein fromdes storm gewant 
ja wel ich ine zwingen myt myner elenthafften hant 
Ich wel im nach ryden dorch true uff den plan 
Er must mych umber ruen solden wyr ine verlarn han 
Ist ys das ich ine finde ich mach ine stryts sat 
Von der heyde grune muß er her wyeder in die stat 
Da wart er schyer bereyt in rytterliche cleyt 
sin wapen rack myt dyren myt golde wol dorchleyt 
Syn raß wart im verdecket uff sas der unvertzeyt 
Er wont ine erschrecken das er im nach uff die wart reyt 
Da stapet uber das gefylde meyster <rs ref="Hildebrand">Hylbrant</rs> 
da er Alparten den mylden alters ein fant 

Also ine der degen here von ferem an sach 
Dort komt des keysers dyner wan myr liebers nye geschach 
Myt dem so wel ich striden sprach der junge man 
Das raß warff er umb gein im uff den plan 
Also der alde das von dem jungen ersach 
gern mocht yr horn wye meyster <rs ref="Hildebrand">Hylbrant</rs> sprach 
Das ich gein eym kynde zu felde komen byn 
yst ys das ich syn schon wer gap myrs in den syn 
Und yst ys das ich syn schon sprach der kune man 
so wyrt myr nicht zu lon dan das ich sin laster han 
Ich mag im nit entwichen ich muß ine bestan 
Sye ryeden sycherlich beyde ein ander an 
<rs ref="Hildebrand">Hylbrant</rs> der alde zubrach sin sper zuhant 
Sye erbeysten von den rosen her nieder uff das lant 
Dye ußerwelten beyde under zwen schylde sye sych bogen 
uff der grunen heyde zwey scharp swert sye da zogen 
Sye slugen uff eyn ander die wol gemuten man 
das des fures flame uber yr beyder helme bran 
Da sprach <rs ref="Alphart">Alpart</rs> der junge Solt ich dar umb verzagen 
ich wolt ee sycherlych zu dode werden erslagen 
No flyehen ich dach nit gern sprach der junge man 
synt ich von Bern byn her komen uff den plan 
Ich hort sagen mere sprach der rytter gut 
wye groß laster ys were wer zegelichen dut 
Wert uch fromyglich yr ußerwelter man 
ich wel uch nit entwychen ys muß myr erlich ergan 
<rs ref="Alphart">Alpart</rs> der jung gab <rs ref="Hildebrand">Hylbrant</rs> ein slag 
das er uff der heyde grun vor im gestrecket lag 

Da ryeff vil swinde der alde da zuhant 
Du salt mych laßen leben Ich bins din ohem <rs ref="Hildebrand">Hilbrant</rs> 
Dem dede ich dach ungern sprach der junge man 
ich lyeß ine hude zu Bern vor mynem herrn stan 
Du salt dich dar an nit laßen du byst dar an betrogen 
Solt ich den hye finden Das yst nit war und yst gelogen 
Du wylt dich da myt frysten drutgeselle myn 
dych hylffet nit din lyste ys muß dyn ende sin 
der großen ungenoden sprach der rytter gut 
dye yr unverschulter dynge dem edeln fogt von Bern dut 
Neyn ich uff myn truwe sprach <rs ref="Hildebrand">Hyldebrant</rs> 
es must dych umber ruwen slug mych din hant 
Bynt myr den helm von den augen so zuhant 
und syech myr under dye augen so werde ich dyr bekant 
<rs ref="Alphart">Alpart</rs> der junge im denn helm ab bant 
Er sach im under die augen er wart im schyer bekant 
No doncket yr mych nit wyse sprach der jonge man 
no sint yr wol so gryse yr solt uns der reyß han erlan 
Sprach <rs ref="Hildebrand">Hylbrant</rs> Ja gern ich han ys gethan dorch gut 
No fare myt myr heym geyn Bern rytter hochgemut 
ab der wart grune du ußerwelter degen 
Sprach <rs ref="Alphart">Alpart</rs> der jung Ich wel noch hude der wart plegen 
So gnade dyr <rs ref="Crist">Cryst</rs> der rych sprach <rs ref="Hildebrand">Hylbrant</rs> 
wan myr yst sycherlich din manheyt wol erkant 
Das sage ich da zu Bern dem forsten lobesam 
Er hort ys nit ungern das du myr hast geseget an 
<rs ref="Hildebrand">Hylbrant</rs> der alde da gein Bern reyt 
da erbeyst er rytterlich der degen unvertzeyt 
Als ine der forst rych von ferrem an sach 
er grust in dogentlich No horent wye er sprach 

Ere sint gewesen lange meynster <rs ref="Hildebrand">Hylbrant</rs> 
Wo yst uwer gefanger den yr brenget an der hant 
Dem alden det der spot zu dem schaden wee 
Er sprach myt gewalt Herre ich wel uch sagen mee 
Wyr haben ußgesant den aller kunsten man 
der by unsern zyden rytters namen ye gewan 
Mych bestonde der forste jong uff dem wyden plan 
Ich sagen uch lieber herre ich mocht im nit vor gestan 
Da sprach der vogt von Bern eyn forst lobesam 
Das hore ich nit ungern das er uch hat geseget an 
Das uch der degen junge zu der erden slug 
uff alle myn truwe ys was von eym kinde gnug 
Dye ußerwelten beyde rytten da nit mene 
<rs ref="Alphart">Alpart</rs> stont uff der heyde sin raß in dem clee 
Er stryckt das vorgebuge und gurte sin raß baß 
Es ducht ine hart gefuge wye rytterlich er dar uff sas 
Da reyt er unbezwongen wol eyn rast wyt 
ee das der rytter junge kam in den andern stryt 
Achtzyg helden kune im entgeyn reyt 
under eynem baner grune was myt golde dorch leyt 
Da sach vor im fuern ein hart rych fan 
den hertzoch Wolffing und achzig siner man 
Gegen ine stapffet er schon sye fraget <rs ref="Alphart">Alpart</rs> 
wer des heres meyster were ader heub man uff der wart 
Da sprach der hertzoch Wolffing also vermeßentlych 
Da hat uns ußgesentet der keyser <rs ref="Ermenrich">Ementrich</rs> 
das wyr zu schaden solten brengen den edeln vogt von Bern 
Dye mere hort <rs ref="Alphart">Alpart</rs> von sym herren ungern 
Da sprach getzogentlich <rs ref="Alphart">Alpart</rs> der junge man 
No weyß ich nit der leyde die uch myn herre hab gethan 

Ja er yst uwers geslechts ußerwelter degen 
ere sollent in synem dynste wagen lyph und leben 
Da sprach der hertzoch Wolffing Sagt herre wer yr syt 
das yr alters eyn rydent uff der heyde wyt 
und auch so sere fraget nach des keysers man 
Das wost ich hart gern worde ys myr kont von uch gethan 
Des antwort <rs ref="Alphart">Alpart</rs> er het eyns manes synne 
Ere sollet wyßen herre das ich uwer fint byn 
und dar nach aller der recken die dem hern myn 
zu schaden woltten ryden der fynt wel ich umber syn 
Des antwort im geswinde der hertzoch Wolffing zuhant 
Da habe ich von dem keyser gut und lant 
ich han den solt entphangen das lechte golt so rot 
wan er myr gebudet so muß ich ryden in dye not 
So haltent uß dyn fande dorch uwer degenheyt 
uß dem gesinde uff die heyde breyt 
Zwey sper namen sye zu den handen die degen unvertzeyt 
Da wart von ine beyden eyn swinder just breyt 
Dorch yr beyder zorn warn sye zu felde komen 
Eyn schedelychs ryden wart schyer da genomen 
<rs ref="Alphart">Alpart</rs> der jung stach den hertzoch here 
vorn zuschen synen brusten dorch sin lip eyn scharp sper 
das im entweych krafft und macht sins lebes was er eyn gast 
Er stach ine vor an ine das ys rucken halb ußbrast 
Den sadel must er rumen ernieder uff das grune graß 
In eyner kortzen wyle die sele von im gescheyden waß 
Also dye andern sahen das yr herre was dot 
sye begonden zu im gaen das det ine groß not 
Da bestont in uff der heyde an eyner achtzig digin 
da must <rs ref="Alphart">Alpart</rs> der junge wagen sin werdes leben 
Eyner sprang von dem raß der hyeß <rs ref="Sygwin">Sygwin</rs> 
Er sprach No must yr myr gelden den liebsten herren myn 
der von uwern schulden yst gelegen dot 
No wert uch fromiglich das dut uch endelich not 
Da sprach gezogentlich <rs ref="Alphart">Alpart</rs> der junge man 
Wel myr got no helffen uwer dusent sych ich an 

So went yr an myr rechen sprach der hochgeborn 
des Wolffings ende und uwer selbest zorn 
so wollet yr sanffte kulen uwer hertzenleyt 
Ere solt uch vor myr huden uch sy allen weder seyt 
Und schermet uch wyßlich vor mynen swinden slegen 
Ergryffe ich uch zum verche ich wel uch zu uwerm herrn legen 
<rs ref="Alphart">Alpart</rs> sprang von dem raß und lyeß ys von im gan 
Er dacht in synem mude er must auch den bestan 
<rs ref="Sygwin">Sygwin</rs> der starck hub an im den stryt 
<rs ref="Alphart">Alpart</rs> der jung slug im der dyffen wonden wyt 
myt synem guden swerte er mocht nit genesen 
Das hab dyr dorch dynen herren ab er dyr sye liep gewesen 
Du hast den solt entphangen den du geleysten mag 
Es yst umb dych ergangen dyr nahet schyer din jongster tag 
<rs ref="Gerbart">Gerbart</rs> sprang von dem raß gar eyn starcker man 
Und werstu glich der duffel ich wolt dich auch bestan 
Sye lieffen uff eyn ander uff der heyde wyt 
zuschen den zwein wiganden hub sych ein ungefuger stryt 
Sye warn beyde zu stryde gewaßen gnug 
<rs ref="Alphart">Alpart</rs> der jung ime dyffe wonden slug 
das er must fallen und da gelygen dot 
<rs ref="Alphart">Alpart</rs> der jung was eyn helt zu rechter not 
Als <rs ref="Alphart">Alpart</rs> ersach das dye dry warn gelegen 
aller erst sollen wyr stryden sprach der kune degen 
Wol aber von den rosen zu myr uff das lant 
Wem got des heyls gonne der fuer den syg an der hant 
Da sprongen von den rosen seben und sebentzig man 
Sye bestonden Alparten uff dem wyden plan 
Sye wolten alle zu mal myt swerten uff in geslagen han 
da sprach eyn alder rytter Des musten wyr umber laster han 
Der man bestee ine besonder als ys recht sy gewesen 
Es wer eyn mychel wonder solt er hye genesen 

Es was eyner Wolffing der hat den rat gethan 
Als <rs ref="Alphart">Alpart</rs> eyn erslug er lyffe ein andern an 
Sye umb zogen ine uff der heyde das ine nit entwiech der man 
Da must er alters ein myt den finden umb gan 
myt synem guden swert das im in der hende erclang 
das dorch dye liechten helm das blut er uß trang 
Da was eyner under in der sprach Myr Æ sinæ nit wol gefarn 
Wer ich da heym zu Pulle ich wolt ys bas bewarn 
das nommer kome gein Bern in das lant 
Es yst nit eyn rytter ys yst ein duffel uff die wart gesant 
Da stonde uff der heyde <rs ref="Alphart">Alpart</rs> der jonge man 
syn wolt nyman erbarmen des rytters lobesam 
<rs ref="Alphart">Alpart</rs> alters eyn hat sych stryts angnomen 
er wer wol myt eren recht von der wart komen 
Er felt yr also manchen der junge <rs ref="Alphart">Alpart</rs> 
der myt sym swert von dem leben gescheden wart 
Er hye dorch dye ringe das flyßende blut 
und facht myt solichem grymme kein junger ys nommer getut 
Es was yr urtel und yr leste zyt 
das sye sin nit erkanten Sye huben an im den stryt 
des musten sye lyden smertzen von siner elenthafften hant 
Vyl liechter rynge von yren brusten worden entrant 
Sye musten zu der erden fallen von syner eyngen hant 
des keysers dyner dye er uff der wart fant 
Dem hertzoch Wolffing und achtzig syner man 
<rs ref="Alphart">Alpart</rs> der jong geseget ine lobelichen an 
Der achzig genaß nit mene dan acht man 
dye huben sych zu den raßen <rs ref="Alphart">Alpart</rs> det alsam 
Man sach sye uber das gefylde flyehen zegelich 
Nach ine jaget <rs ref="Alphart">Alpart</rs> under eym baner das was rich 

Er jaget sye nit zu fer als ein nottiger rytter dut 
er hyelt uff eyner ecken der rytter hochgemut 
Er hat gestreden sere Dem hylten dem was heyß 
das im uff der heyde grune dorch dye ringe trang der sweyß 
Der clee wart begaßen myt dem heyßen blude naß 
Ich weyß nit weß sye genoßen das sye dorch yren haß 
bestonden uff der heyde den kyndeschen man 
<rs ref="Alphart">Alpart</rs> der jonge gesach ine lobelichen an 
Es was yr urtel und yr leste zyt 
sye lagen uff der heyde in dem blude wyt 
Man seyde uns das er wer der kunste man 
<rs ref="Alphart">Alpart</rs> der junge der das leben ye gewan 
ader von muder lybe ye geborn wart 
Dye schonest aller wybe zoch den jongen <rs ref="Alphart">Alpart</rs> 
Da plag syn wol myt eren meyster <rs ref="Hildebrand">Hylbrant</rs> 
Er was stede und getruw in heldes mut man ine fant 
Er fuer in lewen mut Sye was an im nit betrogen 
dye hertzochin frauw <rs ref="Ute">Ude</rs> dye ine da hat ertzogen 
uff von eym kynde Wye degentlich der stryt 
bys im der helt <rs ref="Witege">Wytdich</rs> noch uff dye wart ryt 
und syn geselle <rs ref="Heime">Hen</rs> dye nament syner genade war 
Der duffel uß der heln fuert sye bede dar 
Sye slugen ine an den truwen myt elenthaffter hant 
her <rs ref="Dietrich">Dytherich</rs> zu leyde Des musten sye rumen dye lant 
Da erbeyßet er von dem raß das sper er in dye hant nam 
Weder er uff saß schyer und stapet von dan 
geygen eyner lynden grune sach der unvertzeyt 
<rs ref="Alphart">Alpart</rs> der junge gein dem scheyden da reyt 

Also <rs ref="Alphart">Alpart</rs> der junge under dye lynden kam 
den rauch sach er flyehen uber den wyden plan 
Er sprach Wolt got het ich dusent man 
so worde der rych keyser von myr stryts nyt erlan 
Wan het ich <rs ref="Wolfhart">Wolffarten</rs> den lieben bruder myn 
und auch den fogt von Bern des solt yr sycher sin 
und den alden myn ohem <rs ref="Hildebrand">Hylbrant</rs> 
hetten dye dry myn gemude sye musten uns rumen dyß lant 
Er entwopet sych des helmes als eyn notig rytter dut 
Er kert sych gein der luffte der degen hochgemut 
By den selben zyden dye aucht kamen gerant 
Sye erbeysten myt den wonden vor den keyser uff das lant 
Myt yren dyffen wonde kamen sye gerant 
vor des gezeldes snure erbeysten sye uff das lant 
Ere schylde und yr helm warn von blude naß 
Sy gingen gein dem gezelt da der rych keyser saß 
Also sye der rych keyser fere an sach 
uß trureclichem mude no horet wye er sprach 
Synt wylkom yr recken wo sint der helden mene 
dye myt uch uff der wart warn Myr thun uwer wonden we 
Wo yst der hertzoch Wolffing und achtzig syner man 
Sye sprachen Herre er yst dot und dye andern sint by im gestan 
Dye rede yst keyn lugen edeler keyser here 
wyr sahen ys myt den augen fraget nach ine nommer mere 
Unser waren achtzig der sint aucht her weder komen 
Dye andern haben alle dort yr ende gnomen 
Sye ligen alle uff der heyde zu dode erslagen 
Da begonden dye recken alle den hertzoch Wolffing clagen 
Da sprach der keyser rych No sage myr byeder man 
wye vil was der recken dye uch han gesyeget an 
Ich han ys uch schyer getzelt Ys was ein eynig degen 
der unser achtzig hat gescheden von syg und vom leben 
Da sprach der keyser No thw so wol und sage myr da von 
wer was der selbe recke der uch hat geseget an 
Was fuert er an dem schylde Kanstu myr ys gesagen 
das ich ine da by erkenne wo man ine das wapen sycht tragen 

ader hastu icht gemerckt sprach der keyser rych 
ab ys sy gewesen myn vytter Dyetherych 
ader keyner syner dyner Das saltu mych wyßen lan 
Da sprach der selbe recke Wyrt uch schyer kont gethan 
Er reyt uff dem gefylde der degen unvertzeyt 
edeler keyser rych das sy uch vorgeseyt 
Der dye helden hat in den dot versneden 
ich weyß ine solches mudes er kompt schyr her gereden 
Dye sych garwyt hatten zu stryde uff das felt 
dye sach man zusamen rucken myt hutten und getzelt 
Als sye dye starcken mere von dem helten horten sagen 
sye jageten vor den keyser und gebarten als dye zagen 
Also <rs ref="Alphart">Alpart</rs> das here da zusamen rucken sach 
er begonde lachen No horet wye er sprach 
Reycher got von hymel wo yst ine hyen so gach 
Des keysers dyner ich sal ine jagen noch 
Das raß nam er by dem zam und wolt dar uff geseßen han 
Da gedacht in synem mude der rytter wolgethan 
Ja yst das ich zu ine ryden und worde ich dan erslagen 
man sprech es were eyn uber mut und dorfft mych nit clagen 
Under der lynden grune hylt er hyen zu tale 
Da sprach der keyser kune Laßet bliben dyßen schale 
Noch sage myr werder recke wer was der man 
Herre das wapen ich pruffe noch dem und ich ys gesehen han 
Von dem uwer recken sint erslagen dot 
er fuert eyn wyßen schylt eyn lewen von golde rot 
dar obe ein golden cron also sach ich ine farn 
Ja fuert er nyrgen wopen her <rs ref="Dietrich">Dytherich</rs> den adelarn 
Den ich vil wol erkenen den lychten Hyldengrine 
der gap da zu felde keyn liechten schin 
Vor dem von Bern synt wyr gewesen frye 
und wer syner gewalt schon drye 
Er yst eyn gast dyßer lande das muß ich jehen 
den selben helten han ich selten mene gesehen 

von dem wyr uff der heyde han großen schaden gnommen 
Er yst dem vogt von Bern ferre her zu holff komen 
Im mag der vogt von Bern gern syn solt geben 
er kan helm hauwen den helden dorch yr leben 
Uß den vorwonten der echte eyner sprach 
Bey allen mynen jaren ich sterckern nye gesach 
Ich setze uch myn true do wyeder gut und lant 
das yst alles feuge Er fuert in syner hant 
eyn swert das snydet sere selber yst er eyn starcker man 
Myt siner eygen hende gesyecht er alle dye wernt an 
Dye rede erhort der keyser sye warn im hart leyt 
Er sprach Uwe myner eren myn laster wyrt breyt 
Kompt er myr under myn recken er verderbt myr dye schaÆ ræ 
Dye wyle der selbe lebet geyn Bern geruck ich nommer dar 
Da sas under den gezelten manch kuner man 
da man dye stercke mere von den helden da vernam 
Da sas myt großen eren der hertzoch <rs ref="Reinholt">Ryenolt</rs> 
und <rs ref="Randolt">Randolt</rs> syn bruder den gap der keyser beyden solt 
Sewalt der alde gar eyn starcker man 
der ertzoch von Dutzschgan und der hertzoch <rs ref="Berhtram">Bertram</rs> 
<rs ref="Witege">Wytdich</rs> und <rs ref="Heime">Hen</rs> die zwen starcken degen 
Man sach den rychen keyser hart druriglich leben 
Her vor hyß tragen der keyser sylber und golt 
Wer wel suchen dye wart der neme rychen solt 
golt und edel gestein was uff sym schylt mag gelygen 
Dye kunen wygante alle gar stylle swegen 
Was man edels gesteins vor dye hern getrug 
sye sprachen alle glich Herre wyr han selber gnug 
War umb wolden wyr dan wagen lyp und leben 
und unßer rych Yr solt den solt den fremden recken gebin 

Uwe der hertzen leyde sprach der keyser rych 
hab ich nymant uff der heyde da wolt rechen mych 
Magk ich uwer nit genyßen yr ußerwelten degen 
Man sach den rychen keyser hart truriglich leben 
Ich clagen uch alle glich myn krefftges ungemach 
Dye armen zu den rychen yr keiner nye wort gesprach 
Sye swegen alle stylle yr keyner wolt uff dye wart 
da noch hylt under der lynden der junge <rs ref="Alphart">Alpart</rs> 
In den selben zyden warnt dye recht 
wer dye wart wolt suchen er wer rytter ader knecht 
der plag yr wol myt eren byß der dag eyn ende nam 
Also det auch <rs ref="Alphart">Alpart</rs> als eym rytter wol getzam 
No swygen sye alle stylle dye myr gaben den rat 
Sye wollen mych wenig ergetzen das myn hertz vil komers hat 
Ich man dych diner true <rs ref="Witege">Wytdich</rs> eyn kuner wigant 
so wel ich myt dyr teyln burg gut und lant 
Da sprach der helt <rs ref="Witege">Wytdich</rs> der was eyn kuner degen 
Ere hant myr uwer gabe dycke follyckelychen geben 
Des musent yr genyßen edeler keyser here 
Er hyeß im balde brengen her raß schylt harnesch und sper 
Dar in wapent er sych und ging zu synem raß hyen dan 
dar uff saß er schyer den schylt er zu arm nam 
das sper zu syner hende der degen unvertzeyt 
Secht hyen wye rytterlich <rs ref="Witege">Wydtich</rs> zu Alparten reyt 
Also er kam uff das gefylde von dem here hyen dan 
da begonde sere grusen dem ußerwelten man 
Da druckten ine dye ringen dem helden wart so heyß 
das im uff der heyde grune dorch die ringe trang der sweyß 
Er sprach Got von hymel wye yst dem hertzen myn 
ader was mag uff dye wart hude komen syn 
Ich solt dye reyß laßen dacht der werde man 
Das raß warff er umb und sach das here weder an 

Er dacht in synem mude erweder als ein helt 
Du must ee lyden smertzen syt dich hat ußerwelt 
uß achtzig dusent mane der keyser lobesam 
Da wyrt ere begangen ader ys muß myr an myn leben gan 
Uber das gefylde wart <rs ref="Witege">Wytdichen</rs> gach 
Uff so macht sych <rs ref="Heime">Hen</rs> und reyt sych <rs ref="Witege">Wytdich</rs> nach 
Er wolt sych han gerachen an dem kindyschen man 
<rs ref="Heime">Hen</rs> hylt hinder eym scheyden bys <rs ref="Witege">Wytdich</rs> vom syg kam 
Da kam der helt <rs ref="Witege">Wytdich</rs> gereden uff dye wale 
da fant er vil der doden ligen uber ale 
Also ine <rs ref="Alphart">Alpart</rs> der jonge von ferem an sach 
Dort kompt des keysers dyner wan myr liebers nye geschaÆ chæ 
Den helm bant er zu dem heub zu der selben stont 
Er stapet gein ine schon in eyn dyffen gront 
<rs ref="Witege">Wytdich</rs> fraget ine der mer ab er im konde gesagen 
ab er der rytter were der dye helden het erslagen 
Ja ich sprach <rs ref="Alphart">Alpart</rs> saget myr degen here 
wye gedort yr uwer sper gein keym recken geleyden mer 
Es yst uch zu verwysen das syt ein truloß man 
Ja weyß ich nit der leyde die uch myn herre habe gethan 
Er swoert im zu stonden helt den uwern eyt 
Den hant yr gebrachen das yst allen recken leyt 
Uch hat der von Bern und alle sin man 
da her by allen zyden des besten vil gethan 
Dyr was der vogt von Bern ye myt truen holt 
er gab dyr harte gern syn selber und auch das golt 
Er lyeß dich syn eyn geweltig man uber borge und lant 
Dye kunen Wolffinge dye dinten dyr da zuhant 
Dye rede yst an gelogen also sprach <rs ref="Alphart">Alpart</rs> 
Du wolst gern ader ungern du folgest myr dye fart 

sprach gar vermeßentlich <rs ref="Alphart">Alpart</rs> der junge degen 
ader du must myr din heubt zu eym geysel geben 
Hastu nit gemerckt wye getzemet eym recken das 
das man ine heyßet meineydig Er gewinet der wernt haß 
das man ine sere schyldet der da brechet synen eyt 
Ich geb dyr des myne true ys wyrt der sere dort vil leyt 
Du byst an gantzen eren vor allen recken dot 
und must auch vor den frauwen sten dick scham rot 
Also sprach vormeßentlich <rs ref="Alphart">Alpart</rs> der jonge man 
Keym wol geerten recken magstu nit glichen an 
Da sprach <rs ref="Witege">Wytdich</rs> Das wer myr harte leyt 
und must mych umber ruwen wo man das von myr seyt 
By allen mynen zyden in myn kyntlichen tagen 
han ich in stormen und in stryden den pryß nach rytterlich getragen 
Also sprach der helt <rs ref="Witege">Wytdich</rs> der was kuner man 
Wye lange sal ich uff dyßer heyde zu bychte stan 
Es muß eyner engelden von eins andern stryt 
No saget kuner reck werder rytter wer yr syt 
Was hastu no zu fragen noch dem namen myn 
Du mochst lieber fragen Wer yst der herre dyn 
dorch des willen ich mych lybs und lebes hat erwegen 
Und wolt syn got geruchen ich wolt nach hude der wart plegen 
Hettestu recht synne du lyest din fragen sin 
sprach <rs ref="Alphart">Alpart</rs> der jong noch dem namen myn 
Ja zye ich es an dych selber so wordestu erfalt 
so muß man e mych erken sprach <rs ref="Alphart">Alpart</rs> balde 
Da sprach der helt <rs ref="Witege">Wytdich</rs> Das wer myr hart leyt 
und must mych umber ruwen wo man ys von myr seyt 

Bey allen mynen zyden von myn kintlychen tagen 
ine stormen und in stryden han ich den pryß rytterlich betragen 
Ere sint alleyn dort ich byn allein hye 
Myt also scharpen worten wart ich gestraffet nye 
bey allen mynen zyden syt ich myn leben ye gewan 
Ab ich uch das vertruge so wyß got ich hyß nit ein man 
Da sprach uß fryem mude <rs ref="Alphart">Alpart</rs> der jonge degen 
Wem got des heyls gonne der leb die wil er gemag leben 
Ich wen uns zwen nymant scheyde dan eins jongster tag 
es du dan <rs ref="Crist">Cryst</rs> von hymel der alle ding volnenden mag 
Der weder das recht no sprecht der het unrecht synne 
Man sprach myr ye das beste war ich komen bin 
Das wel ich noch hude behalten sprach <rs ref="Witege">Wytdich</rs> der helt 
syt mych der rych keyser uß achtzig dusent hat uß erwelt 
Der kunste und der best sal ich under ine syn 
Des da gerner wel ich wagen noch hude das leben myn 
alle dorch des keysers ere wan er myrs selber gebot 
So setzen ich uff dye wage myn lyp vor ine in den dot 
Dye frage nam eyn ende der frede wart uff geben 
Da josterten zusamen dye zwen kune degen 
Es was dye grost ere die herre <rs ref="Witege">Wytdich</rs> da geschach 
das er syn sper da zu stucken uff <rs ref="Alphart">Alparts</rs> brusten zubrach 
Da wart von ine gar krefftiglich gestryeden 
zusamen sye stachen myt rytterlichem syeden 
<rs ref="Alphart">Alpart</rs> der jonge myt elenthaffter hant 
stach den rytter kune nyeder uff das lant 
das der hylt <rs ref="Witege">Wytdich</rs> fere hinder dem raß lag 
Er sprach Uwe dyßer schande das ich ye gelebt den tag 
Das muß got erbarmen das ich ye wart geborn 
sal ich also schyer myn leben han vorlorn 
Da sprach <rs ref="Alphart">Alpart</rs> der junge Ys yst eyn anefang 
Mag aber ich ys gefugen din leben das wyrt krang 
Du must den solt erarnen der dyr yst geben 
von myner eyngen hende geet ys dyr an das leben 

Du sprechest dych hab der keyser under achtzig dusent erwelt 
Des da gerner wel ich myt stryden sprach <rs ref="Alphart">Alpart</rs> der helt 
Wyr solden uff der heyde den solt deyln myt stryde 
wem ys got gonne wer dan felt der lyt 
Uff so recht sych <rs ref="Witege">Wytdich</rs> wan er ubel gefallen was 
Hyen so lieff Schymig und aß das grune graß 
es acht den falle gar cleine den syn herre hat gethan 
Da sych gerecht <rs ref="Witege">Wytdich</rs> weder uff den plan 
da erbeyßet anderthalb <rs ref="Alphart">Alpart</rs> myt gewalte 
in eynem großen schalle Syn elen das was balde 
Er sprach vermeßentlich zu dem kunen degen 
No wer dich fromyglichen ab du wilt lenger leben 
Da zogkten sye von den syten zwey scharp wapen bloß 
sye slugen uff eyn ander das ys vil lude erdoß 
Sye gageten uff eyn ander uff der heyde wyt 
Zuschen den zweyen helden hub sych eyn ungefuger stryt 
<rs ref="Alphart">Alpart</rs> was eyn jonger rytter mylde 
er konde wol geleyden sin swert und sin schylde 
noch rytterlichem pryß das must im <rs ref="Witege">Wytdich</rs> jehen 
Er wer im gern entwichen mocht ys myt eren sin gescheen 
Er sprach Got von hymel was han ich gethan 
ader welchen ubeln tuffel hab ich hye bestan 
Wye das myr gelinget sieges han ich mych erwegen 
Wolt got von hymel wer ich by mym herren bleben 
Dach wel ich ys baß vorsuchen Erst geschach im wee 
Da begonde sych verben graß und auch der grune clee 
von dem wylden fuer das von den helmen staup 
Zageheyt was da duer <rs ref="Witege">Wytdich</rs> wart von slegen daup 

Er schrot im myt gewalt zu des helmes want 
Das heubt er im erschelte das es dorch das hyrn erclang 
das er must struchen er nyede uff den plan 
<rs ref="Witege">Wytdich</rs> wolt sin gefallen vor Alparten das yst an wan 
Da stont vor im zu schyrm uff dem wyden plan 
under synem schylde grune vor dem kunen man 
Er dachte in synem mude Wye sal ich von im komen 
<rs ref="Alphart">Alpart</rs> der junge hat im dye synne gar benomen 
Wye lange sal ich din schonen Du must dich myr ergebin 
Magk ich es aber gefugen es get dyr an das leben 
der großen ungenoden sprach der ungemut 
dye yr unverschulter dinge dem edeln Berner dut 
<rs ref="Alphart">Alpart</rs> der junge gap <rs ref="Witege">Wytdichen</rs> eyn slag 
das er uff der heyde grune vor im gestrecket lag 
in allen den geberden als ab er were dot 
Von nasen und von oren sach man im flyßen das blut rot 
Uber ine stont <rs ref="Alphart">Alpart</rs> und sach den degen an 
Er sprach Also hant myn frunde alle byßher gethan 
das man sye wyt pryset in der crystenheyt 
Worde ich des nit bewyset das wer myr umber leyt 
Also redet da <rs ref="Alphart">Alpart</rs> Ys stonde myr ubel an 
no sluge ich zegelichen eyn werlosen man 
das worde myr ubel gesprachen Des namme <rs ref="Heime">Henne</rs> war 
<rs ref="Heime">Hen</rs> hub sych von dem scheyden <rs ref="Witege">Wytdich</rs> zu helffe dar 
<rs ref="Witege">Wytdich</rs> lag vor im zu schyrm uff dem wyden plan 
under synem schylde grune vor dem kunen man 

Er stortzet ine uff dye grune von im uff das gras 
Myt sweyß und myt blude <rs ref="Witege">Wytdich</rs> sere beron was 
No entbloßet uch des helmes sprach <rs ref="Witege">Wytdich</rs> der helt gut 
Nein so sprach <rs ref="Alphart">Alpart</rs> ich han sin kein mut 

Er dacht in synem mude Werden sye dich sychtig an 
so fliehen sye mych beyde so muß ich eynig hye bestan 
No sage myr <rs ref="Heime">Hen</rs> wye scheydestu den stryt 
Da reydent yr gein Bern von dyßer heyde wyt 
so ryden wyr zum keyser und wollen also jehen 
ere wert uns entwichen wyr haben uch nit hie gesehen 
Wen ich myt stormes stoßen myt stryde hye bestan 
wan ich myn swert erlose so laß ich genesen kein man 
Das enwol got von hymel sprach <rs ref="Alphart">Alpart</rs> 
so rumpt ich lesterlich mynes herren wart 
Du must myr <rs ref="Witege">Wytdichen</rs> zu eym pande lan 
ader ich wel den keyser zu eym pande bestan 
Horstu das geselle <rs ref="Heime">Hen</rs> sprach <rs ref="Witege">Wytdich</rs> der degen 
uns kan nyemant gescheyden dan myn leben 
Ich man dich diner true sprach der hochgeborn 
und diner steden drue dye du myr hast gesworn 
Das du myr gehyße bys an dyn dot 
das mych din hant nit wolt laßen umb keiner slachte not 
dar an saltu gedencken du ußerwelter degen 
wo ich dyr kem zu hulff und fryst dyr din leben 
Das det ich zu Montare da halff ich dyr usser not 
Da mustu zwar den grymmyglichen dot 

du und der von Bern beyde gnomen han 
wan das ich uch beyden so schyer zu holff kam 
Das yst war sprach <rs ref="Heime">Hen</rs> das stonde uns ubel an 
slugen wyr beyde den kindeschen man 
Wer ys das wyr in betzwongen und worde er dan erslagen 
von unsern untruen must man umber singen und sagen 
Urspronge aller untrue musten wyr umber wesen 
vor keym bederman konden wyr nomer genesen 
Dorch recht solt uns schelden man und dar zu wyp 
Ach wye hetten wyr dan geswecht zweyer degen lyp 
Du sagst myr von untrue Ee ich verlor den lyp 
myr were lieber mych schulden alle werde wyp 
also ret da <rs ref="Witege">Wytdich</rs> <rs ref="Heime">Hen</rs> worde ich yrslagen 
du stest vor im in krancker wer er slecht dich an schaden 
<rs ref="Heime">Hen</rs> erbeyßet nyder von dem raß uff das lant 
Er sprach Werder rytter edel ergyb dich in myn hant 
Ich sage dyr degen mere wye myn syten yst gethan 
wan ich erloß myn swert so laß ich genesen kein man 
Wen ich myt stormes stoßen myt stryde hye bestan 
und myt dem swert ergryff so laß ich genesen kein man 
Also sprach da <rs ref="Heime">Hen</rs> Du salt dich ergeben 
Dustu nit das schyer so gylt ys hylt din leben 
So sollen wyr ys versuchen also sprach <rs ref="Alphart">Alpart</rs> 
wel sin got geruchen alhye uff dyßer fart 
so mocht yr mych nit gescheyden von rytterlicher were 
Ich sage es uch recken beyden mych erschreckt nit eyn her 
Des erschrack da <rs ref="Heime">Hen</rs> <rs ref="Adelger">Adelgeres</rs> barn 
Er sprach Sehe ich an dem schylde den lewen ader den adelarÆ næ 
ader herre <rs ref="Dietrich">Dytherichs</rs> wapen ich wolt uwer nit bestan 
<rs ref="Witege">Wytdich</rs> begonde ine straffen Das hastu myr mee gethan 
Du brech ye an den druen also dustu auch hye 

Wo ich in harten stormen myt den finden umb gye 
da plege du alle wege sune als hastu auch hie gethan 
<rs ref="Heime">Hen</rs> worde ich hye erslagen du must sin laster han 
No mag uns wol myßlingen <rs ref="Witege">Wylandes</rs> barn 
er yst der Wolffing einer Wyr han nit wol gefarn 
Du salt das wyßen <rs ref="Witege">Wytdich</rs> es yst myr also leyt 
das ich dyr ye zu hulff noch uff dye wart reyt 
Also sprach da <rs ref="Heime">Hen</rs> Nu saget myr uwern namen 
werder rytter edel des dorfft yr uch nit schamen 
Syt ich uch an dem schylt ader an dem wapen nit erken kan 
synt yrs von Bern her <rs ref="Dietrich">Dietherichs</rs> man 
Da sprach <rs ref="Alphart">Alpart</rs> der jonge Es wer nit gut gethan 
das mych des betzwonge eyn eynig man 
das im mere seyde zu rechte myn namen 
wer myn geslecht were des must ich mych schamen 
Nu wer ys uch keyn sprach <rs ref="Heime">Hen</rs> der kune man 
bestonden wyr uch beyde wyr sin nit so finger zam 
es mag uch wol ruwen Der frede sy uff geben 
und wert uch fromiglich wan yr wolt lenger leben 
Da sprach uß fryem mude <rs ref="Alphart">Alpart</rs> der jonge degen 
Wem got des heyls gonne der lebe dye wil er mag leben 
Wolt yr dan stryts ere an myr beyde began 
so sten ich nit allein ich wel den zu holffe han 
der alle recht erkenet und im auch by gestat 
Ja getruwe ich got dem guden das er mych nit enlat 
<rs ref="Heime">Hen</rs> das swert erbloßet an lieff er den degen 
Da yst <rs ref="Alphart">Alpart</rs> der jung bestanden umb sin leben 
An lyeffen sye da beyde den kindeschen man 
al uff der grunen heyde <rs ref="Alphart">Alpart</rs> det alsam 
Er begonde sye umb triben al uff der heyde wyt 
Sye musten im entwichen so hert was des rytters stryt 

<rs ref="Alphart">Alpart</rs> der jonge da ruffen began 
<rs ref="Witege">Wytdich</rs> und <rs ref="Heime">Hen</rs> yr zwene kune man 
begent an myr rytters ere sprach der jonge degen 
und geruchet myr nach hude dem ruck eyn steden freden geben 
Das thun ich an den stonden sprach <rs ref="Heime">Hen</rs> der kune man 
zum ruck und zu den syten saltu ein stedegen freden han 
Owe der großen schande die ich danoch hye began 
das ich salb ander den kyndeschen recken hye bestan 
Als <rs ref="Alphart">Alpart</rs> den freden da vernam 
das swert warff er umb er lyeff <rs ref="Witege">Wytdichen</rs> weder an 
Er gab im uber das heubt eyn slag also groß 
das er viel zu der erden Das blude im vor dye fuß schoß 
Er sluge im gein eym beyn und wolt ine geschedeget han 
da begonde der helt <rs ref="Heime">Hen</rs> balde under stan 
Myt Nagelringes ecke das er an der hende trug 
vyl rysch er Alparten von <rs ref="Witege">Wytdichen</rs> da geslug 
Welchen er mocht erlangen der must nieder uff den plan 
von dem slage fallen so starck was der jonge man 
Also mudeten sye beyde den jongen helt Im wart so heyß 
das im uff der grune dorch dye ringe trang der sweyß 
<rs ref="Alphart">Alpart</rs> der jonge aber do ruffen began 
<rs ref="Witege">Wytdich</rs> und <rs ref="Heime">Hen</rs> yr zwen kune man 
in mancher hereferte hant yr das beste vil gethan 
uff dyßer heyde grune wolt yr mychs nit genißen lan 
Bestee mych uwer iglicher besonder myn dot sy uch vergebeÆ næ 
Es yst nit eyn wonder benemet yr myr myn leben 
Gedencket an rytters ere ir stoltzen hylden gut 
ich wel uch nit entwichen habt dach beyde eins bedermans mÆ utæ 
Ich wel hye noch eren wagen mynen jongen lyp 
Dar umb so werden mych clagen alle werde wyp 

umb solich groß untruwe die yr wolt an myr began 
das uch ader keyme fromen recken stet wol an 
Worde ich von uwer eynem erlichen erslagen 
myn rych mage dorfften mych nomer clagen 
Horstu das geselle <rs ref="Witege">Wytdich</rs> sprach <rs ref="Heime">Hen</rs> der degen unvertzeyt 
Das ich dych beden wel er hat uns war geseyt 
du salt von myr entwichen ich wel ine alleyn bestan 
Uwe sprach <rs ref="Witege">Wytdich</rs> du erkennest nit recht den man 
<rs ref="Alphart">Alpart</rs> sprach <rs ref="Witege">Wytdich</rs> und <rs ref="Heime">Hen</rs> yr zwen kune man 
slaget yr mych beyde des must yr umber laster han 
In aller der wernt wo man ys von uch seyt 
da schylt man uch sere das yst myr vor uch und alle from recken leyt 
Wolt yr mych ermorden als eyn armen knecht 
<rs ref="Witege">Wytdich</rs> und <rs ref="Heime">Hen</rs> yr brechet da myt gots recht 
Es yst nit mene gescheen das zwen eyn sint an gegan 
Wolt yrs an myr an heben des must yr umber laster han 
Da sprach der helt <rs ref="Heime">Hen</rs> der degen unvertzeyt 
Horste du das gesel <rs ref="Witege">Wytdich</rs> Er hat uns aber war geseyt 
Du salt von myr entwichen ich wel in allein bestan 
Uwe neyn sprach <rs ref="Witege">Wytdich</rs> du kenst nit recht den man 
Weren unser zwolff dye ine myt stryde dorfften bestan 
myt starcken slegen swere must ys uns myßgan 
Myr yst sin starckes elen wol worden kont 
Abe dem geberge stapet er zu myr in den gront 
Da fraget ich ine der mere ab er myr konde sagen 
ab er der rytter were der dye helden het erslagen 
Er sprach gar kunlich Ja ich bin der man 
Vor keym eyngen recken ich grÆ oæßer sorge nye gewan 
Auch so sprach <rs ref="Witege">Wytdich</rs> <rs ref="Witege">Wylandes</rs> barn 
<rs ref="Heime">Hen</rs> drugeselle was wyr ine mogen gesparn 
das kompt uns zu schaden an unser beyder leben 
Du wylt myr als entwichen es yst ein ußerwelter degen 

An lyeffen sye ine beyde den kyndeschen man 
uff der grunen heyde <rs ref="Alphart">Alpart</rs> ryeff sye aber an 
Noch besteet mych besonder yr rytter hochgemut 
Das da im gelobt <rs ref="Witege">Wytdich</rs> er was zornig gemut 
Du sprychest das wyr dich bestan besonder des sy gewert 
Es du dan gott eyn wonder du wyrst stryts hye gewert 
<rs ref="Heime">Hen</rs> laß mych ruen lauff du ine an 
<rs ref="Alphart">Alpart</rs> der jong das swert zu beyden henden nam 
da myt er dem helt <rs ref="Heime">Hen</rs> eyn dyff wonden slug 
das daz blut eyner elen lang dorch dye ringe wut 
und das er must struchen nyeder uff das lant 
Uwe sprach sych <rs ref="Heime">Hen</rs> ich han den dot an myner hant 
Da sprach <rs ref="Witege">Wytdich</rs> Das wolstu myr nit glaubt han 
<rs ref="Heime">Hen</rs> drutgesel sal ich dyr by gestan 
so wedersage ich schyr der frede sy uff gegebin 
Neyn sprach <rs ref="Heime">Hen</rs> laß mych erlich verlyßen myn leben 
Des erschrack <rs ref="Witege">Wytdich</rs> er drat im uff sin sporn 
<rs ref="Witege">Wytdich</rs> sluge hinden <rs ref="Heime">Hen</rs> bestont in vorn 
<rs ref="Alphart">Alpart</rs> der jonge nam <rs ref="Heime">Hen</rs> gnot war 
da slug im <rs ref="Witege">Wytdich</rs> ein wonden ferlingen dar 
<rs ref="Witege">Wytdich</rs> da an dem helden meineydig wol erschin 
In eynem steden freden slug er den jongen dorch ein beiÆ næ 
eyn dyff wonden das er kum mocht gestan 
Sye flogen bede an den stonden als sie den mort hatten gÆ etanæ 
<rs ref="Alphart">Alpart</rs> der jong da aber ruffen began 
Poch yr zagen bose yr losen man 
<rs ref="Witege">Wytdich</rs> und <rs ref="Heime">Hen</rs> sprach der junge man 
no flyhet yr mych uff eym bein des must yr laster han 

<rs ref="Alphart">Alpart</rs> der junge springen da began 
in eyns lewen zorn lyeff er <rs ref="Heime">Hen</rs> weder an 
Zwae dieff ferch wonden er im danoch slug 
myt synem guden swert das er in der hende drug 
Da ryff der helt <rs ref="Heime">Hen</rs> <rs ref="Witege">Wytdichen</rs> weder an 
No hylff myr uß der not bystu eyn fromer man 
Dustu das nit schyer so gylt ys myn leben 
Da sprach <rs ref="Witege">Wytdich</rs> Ich wel dyr myn holff geben 
An lieffent sye in bede als sye dadent ee 
Da geryet sych verben graß und der grune clee 
<rs ref="Witege">Wytdichs</rs> gesmyde wart nye so gut 
<rs ref="Alphart">Alpart</rs> der junge im eyn dyeff wonden dar dorch slug 
Also leden sye alle dry das krefftig ungemach 
Dorch dye lyechten rynge das blut man flyßen sach 
Er mocht gar lycht han gehabt helffe der rytter unvertzeyt 
das er dye recht mere gein Bern het selber geseyt 
Den schylt warff er zu dem ruck den er vor der hende drug 
Wye rysch sye <rs ref="Alphart">Alpart</rs> beyde for sych nyeder slug 
Welchen er mocht erlangen der must fallen uff den plan 
von dem slage so starck was der junge man 
Zusamen sye da aber sprongen gestreden wart da baß 
Schylde und helm erclongen die starcken slege er maß 
Myt sym guden swerte sluge er schedelich mol 
Stryts des sye gerten im wart da vorschroden der st al 
Sye stonden gein einander als ein fint gein eym finde dut 
Sye brachten in dye not den rytter hochgemut 
Da begonde lude ruffen der kyndesche degen 
Noch bestet mych besonder Myn junger dot sy uch vergeben 
Begent an myr rytters ere und gerucht mych besonder bestan 
<rs ref="Witege">Wytdich</rs> und <rs ref="Heime">Hen</rs> yr kunen man 
wer uwer eyner ser mude der ander spring in den stryt 
Des hant yr umber ere vergeben sy uch myn leste zyt 

Da sprach der hylt <rs ref="Witege">Wytdich</rs> Ys wyrt dyr nit so gut 
Bestonde dich das here besonder ys must vergyßen blut 
An lyeffen sye myt zorn den kyndeschen man 
Von <rs ref="Heime">Hen</rs> er großen schaden nam 
Alle dye wyle dye lyste in dem helm lag 
und sye von swertes ecke hat gewon kein slag 
da facht an sorge <rs ref="Alphart">Alpart</rs> der junge man 
Dye nagel sych da losten und sprongen von der cron dan 
<rs ref="Alphart">Alpart</rs> der junge gab <rs ref="Witege">Wytdichen</rs> eynen slag 
das er uff der heyde grune vor im gestrecket lag 
<rs ref="Heime">Hen</rs> das swert aber entblost myt elenthaffter hant 
Er slug in dorch des helmes gebende das ys uff den leysten waÆ ntæ 
Dorch helm und dorch huben hyeb er den rytter gut 
und dorch des helmes spangen das daz rode blut 
her neder begonde flyßen uff den jongen man 
Es begonde ine sere vordryßen wan ys im vor die augen Æ ranæ 
Wyß got wye er dorch das blut jemerlich sach 
Dem edeln recken rych nahet sin ungemach 
An lyeffent sye ine beyde myt elenthaffter hant 
sye felten in nyder myt den wonden uff das lant 
Also vermuten sye ine bede das er werloß lag 
und uff der heyde grune nit mene stryts plag 
No weyß ich dach nit recht was <rs ref="Witege">Wytdich</rs> an Æ demæ edeln jongen rach 
das er im zu dem slytz ein swert dorch sin lyp stach 
Er reyb ys in im umb und sneydt im abe sin jonges lebeÆ næ 
Da begonde lude ruffen der kyndesche degen 
Poch yr zagen bose yr ungetruen erlosen man 



Vyl wonderlichen schyer sye gein Brysach da reden 
Sye gingen myt ein ander <rs ref="Hildebrand">Hylbrant</rs> und <rs ref="Nitger">Nitger</rs> 
Sye worden wol entphangen die edeln recken her 
<rs ref="Walther">Walter</rs> von Kerlingen in entgegen ging 
da man dye recken hart wol entphing 
<rs ref="Hug">Hug</rs> von Denmarck eyn ußerwelter degen 
Fonff hondert borgmenner entphingen die recken ußerwegen 
<rs ref="Eckehart">Eckart</rs> hyß brengen vil rych gut cleyt 
den recken und eyn bat was in vil schyer bereyt 
Dar in wyst man sye balde <rs ref="Nitger">Nitger</rs> und <rs ref="Hildebrand">Hylbrant</rs> 
von mancher schonen frauwen worden sie balde erkant 
<rs ref="Eckehart">Eckart</rs> hyeß balde brengen eyn begaßen brot 
und eyn kop myt wyne Es det ine groß not 
Das schuffe des hußes herre <rs ref="Eckehart">Eckart</rs> der degen 
Er hyeß der storm muden myniglich plegen 
Man plag yr schon byß man in die spise bereyt 
Sye gingen zu den dyschen Danoch was ungeseyt 
den von Brysach sye hetten gern vornomen 
uff was ebentuwer <rs ref="Hildebrand">Hylbrant</rs> zu lande komen 
Als sye da gesaßen der alde <rs ref="Hildebrand">Hylbrant</rs> 
getroncken und gaßen da sat er ys in zuhant 
Da enbudet uch der von Bern der forst lobesam 
uch recken allen viern dorch got gedenckt dar an 
das der vogt von Bern by allen synen tagen 
aller recken zocht an im hat getragen 
das er nyemant dut keyn leyt der edel <rs ref="Dietrich">Dyttherich</rs> 
Des wel ine vertriben der keyser <rs ref="Ermenrich">Ementrich</rs> 
an alle sin schulde Das hyeß er uch sagen 

<rs ref="Alphart">Alpart</rs> der junge yst im zu dode erslagen 
Dar an sollent yr gedencken an syn großen not 
und solnt im helffen rechen des jongen <rs ref="Alphart">Alparts</rs> dot 
So wol myr dyßer mere also sprach <rs ref="Eckehart">Eckart</rs> 
das ich dem von Bern an myner fart 
der mych wolt vertriben dorch den keyser <rs ref="Ermenrich">Ementrich</rs> 
No lest mych lycht bliben von Bern herre <rs ref="Dietrich">Dyttherich</rs> 
Also sprach des huses herre <rs ref="Eckehart">Eckart</rs> der degen 
Ich wel dorch den von Bern wogen lyp und leben 
Ja brengen ich im zu helffe zehen dusent man 
myt also gudem harnesch so sye kein konig ye gewan 
Da sprach gar getzogentlich der hertzoch <rs ref="Nitger">Nitger</rs> 
No wyß es <rs ref="Crist">Cryst</rs> der rych ich hab anders niemant mer 
ich lyeß by dem keyser zwey dusent man 
Ich helff im alleyn so ich allerbeste kan 
Da sprach von Kerlingen <rs ref="Walther">Walter</rs> der degen 
Dun ich im no holffe des keysers holde han ich mich erwegen 
No brycht er nit sin true der den fromden myt by stat 
sprach <rs ref="Hildebrand">Hylbrant</rs> wan es im an dye recht not gat 
No rede ich ys nit dar umb das ich im hab gesworn 
ich wel des keysers holde do myt nit han verlorn 
Ja wel ich im brengen auch zehen dusent man 
dye dem vogt von Bern myt gantzen truwen by stan 
No han ich nit syner hulde sprach der monch <rs ref="Ylsam">Ylsam</rs> 
Vergebe er myr myn schulde der hochgelobet man 
so brecht ich im zu helff eylff hondert man 
dye aber den liechten ringen trugen swartz kotten an 

Da ging uß dem closter <rs ref="Hug">Hug</rs> von Denmarck 
myt in manch rytter jonge ys warnt helden starck 
<rs ref="Hildebrand">Hylbrant</rs> der alde bade im helff geben 
Sye sprachen Wyr woln by dem von Bern wagen lip und leben 
<rs ref="Hildebrand">Hylbrant</rs> von Bern vor freyden uff sprang 
Er sprach Edeler <rs ref="Hug">Hug</rs> von Denmarck hab umber dang 
No leget uch zu felde yr rytter unvertzeyt 
und sendet noch der helff das wyr schyr werden bereyt 
Da deden sye gar gern das sye der alde bat 
Sye leyden sych zu felde zu Brysach vor dye stat 
Da kam schyer gereden manch kuner degen 
<rs ref="Eckehart">Eckart</rs> des huses herre bat yr myniglich plegen 
Sye draden von den rosen nyeder in das graß 
bys er sechs dusent der besten dar uß gelaß 
Eyn banner sye an bonden von dan was in gach 
In sach an den stonden manch schon frauw hin nach 
Also syn die sumer gereyt und uff geladen 
und dye kamer wegen die da solten tragen 
drincken und spyse dorch dye fremden lant 
Da reyt zu aller forderst von Bern meynster <rs ref="Hildebrand">Hylbrant</rs> 
Eyn grune banner nam er in dye hant 
der edel rytter kune der alde <rs ref="Hildebrand">Hylbrant</rs> 
Also geweldiglich sechs dusent man 
leyde er dorch dye rich an das hoch gebyrge fran 
Sye gaten myt ein ander uber den wyden plan 
noch <rs ref="Hildebrand">Hylbrant</rs> dem alden manch kuner man 
Der dag was zugangen an der selben stont 

<rs ref="Studenfuß">Studenfuß</rs> und die synen warn vor sye komen in den gront 
Sye draden von den raßen nyeder uff das lant 
Sye warent unverdraßen es warn hylden zu der hant 
Da sprach <rs ref="Hildebrand">Hylbrant</rs> der wyse degen 
Wer wel der schylt wacht nach hint plegen 
Dye kunen helden alle stylle swegen 
<rs ref="Hildebrand">Hylbrant</rs> dem alden was es nahe vortzehegen 
Sye sprachen alle glich dye ußerwelten degen 
<rs ref="Hildebrand">Hylbrant</rs> der alde kan yr aller best plegen 
Daz thun ich an den stonden sprach <rs ref="Hildebrand">Hylbrant</rs> 
dorch her <rs ref="Dietrich">Dytherichs</rs> willen der mych hat ußgesant 
Das lant yst myr wylde sprach <rs ref="Hildebrand">Hylbrant</rs> der degen 
under helm und under schylde wil ich yr willig plegen 
Wyr sint den finden nahe und lygen sorgsam 
es sal im harnesch bliben ein iglich beder man 
Hye nahe lygent dyener des keysers <rs ref="Ermenrich">Ermentrich</rs> 
Wyr mogen in nit entwichen wyr mußen striden sicherlich 
Ich ken sye wol solchs muts wyr werden sin nit erlan 
No dar yr starcken wygande wyr soln sye bestan 
Wyr soln dye straßen uff haugen yr rytter unvertzaget 
umb Alparten wyrt mancher zu dem dode gegaget 
Sprach <rs ref="Hildebrand">Hylbrant</rs> der alde Lieben frunde myn 
ere solt umb mynt willen hint im harnesch sin 
myt umb gurten swerten die raß habt an der hant 
Des globten sye da gern dem alden <rs ref="Hildebrand">Hylbrant</rs> 
Da sprach der hertzoch <rs ref="Nitger">Nitger</rs> Lieber ohem myn 
ich wille nach hint umb dintwillen im harnesch sin 
und wel der schyltwacht gern helffen plegen 
Des lone dyr got von hymel sprach <rs ref="Hildebrand">Hylbrant</rs> Æ der degenæ 

Da sprach von Kerlingen <rs ref="Walther">Walter</rs> der degen 
Ich und der monch <rs ref="Ylsam">Ylsam</rs> woln schylt wacht plegen 
Das wel ich auch an den stonden sprach <rs ref="Eckehart">Eckart</rs> 
So wel ich auch myt uch ryden sprach <rs ref="Hug">Hug</rs> von Denmarck 
No mercket mych eben sprach <rs ref="Hildebrand">Hylbrant</rs> der hochgeborÆ næ 
Wan yr horet schellen myn vil cleines horn 
so komt uns zu helff das donckt mych gut gethan 
myt mychelm gelffe so han uns dye finde bestan 
Sye reden alle fonff uber das gefylde wyt 
Danoch vor mytter nacht kam <rs ref="Hildebrand">Hylbrant</rs> in den stryt 
Der mane in schone luchte als wyr ys han vernomen 
da waren dye finde zu ine uff dye wart komen 
No synt uns fremde gest komen in das lant 
sprach der getruw vest meynster <rs ref="Hildebrand">Hylbrant</rs> 
No zwinget mych dye finsterniß sprach der kune man 
das ich yr an den schylden nach an den wapen nit erken kan 
Ere solt myn hye beyden sprach der kune degen 
ich wel zu in ryden ich han mych des erwegen 
Gegen in reyt er fere von synen gesellen hin dan 
da waren der finde zwen zu im komen uff den plan 
Gegen ine reyt er fere der degen unvertzeyt 
das det der alde gryse dorch sin degenheyt 
Da fraget sye der mere der alde <rs ref="Hildebrand">Hylbrant</rs> 
von wan sye wern ader wer sye het ußgesant 
Da sprachen da dye zwene also vermeßentlich 
Da hat uns ußgesant der keyser <rs ref="Ermenrich">Ermentrich</rs> 
Das wyßent sycherlichen vil werder man 
das wyr dye von Brysach gein Bern nit sollen lan 
Dar umb hat uns uß gesant der hertzoch so gemeyt 
Stege und straßen han wyr in gar vorleyt 
zu leyde dem von Bern dem forsten unvertzeyt 
Dem keyser helffen wyr gern helt das sy uch geseyt 
Sye fragten in auch wer er were Da sprach <rs ref="Hildebrand">Hilbrant</rs> 
Ich bin eyn soldener von des keysers hant 

ich hab die gabe entphangen das liecht golt so rot 
wan er myr gebudet so muß ich riden in die not 
Also sprach uß lysten der alde <rs ref="Hildebrand">Hylbrant</rs> 
da myt wolt er sych frysten No hat mych uß gesant 
der keyser von Rome her uff desen plan 
ab myr yrgen weder rytte herre <rs ref="Dietrich">Dyttherichs</rs> man 
myt dem so wolt ich stryden sprach der kune degen 
Ich muß der schilt wacht zu allen zyten plegen 
also sprach myt lysten der alde <rs ref="Hildebrand">Hylbrant</rs> 
da mych der keyser so ferre hint her uß gesant 
Da sprachen dye zwen Der keyser hat uch nit ußgesant 
Ja sint yrs der von Bern der alde <rs ref="Hildebrand">Hylbrant</rs> 
den der Berner noch der helff hat gesant 
No wert uch frommeclich yr hat den dot an der hant 
Syt das uwer hertze stryts an mych gert 
sprach <rs ref="Hildebrand">Hylbrant</rs> der alde yr wert sin gewert 
Wyr soln den solt deyln uff der heyde wyt 
Get ys noch gots heyl erst hebt sych ein stryt 
No sint yr dyner des keysers Ermentrychs 
und fraget sye der mere Wo myt hat her <rs ref="Dietrich">Dytterich</rs> 
Ermentrichs des keysers holde vorlorn 
Das was den recken beyden ußermoßen zorn 
No wert uch fromiglich wyr sin ubel gemut 
Ere mocht uns nit entwichen Uwer lyp und gut 
das yst unser eygen raß und gewant 
Ee wel ich uch ertzeugen sprach der alde <rs ref="Hildebrand">Hylbrant</rs> 
myn baldes elende sprach er myt geuden seden 
Komen myn geseln yr last uch fredes erbeden 
An ranten sye in beyde myt elenthaffter hant 
Es mocht sye wol geruwen sych wert der alt <rs ref="Hildebrand">Hylbrant</rs> 
Der edel rytter kune eyn scharpes wapen trug 
das was geheyßen Brinnig da myt der rytter edel dyff wonden sluÆ gæ 
dorch dye liechten ringe an der selben zyt 
Syn swert hort man lude erclingen so hart wart der stryt 

Da slugen sye da beyde uff den alden man 
das es begonde erdoßen in berg und im dan 
Dye slege hort erschellen <rs ref="Studenfuß">Studenfuß</rs> der degen 
Ee er den sin zu helff kam es ging in an das leben 
Als sye die sper zubrachen myt den swerten sie da streden 
<rs ref="Studenfuß">Studenfuß</rs> von dem Ryn kam schyer dar gereden 
myt sechs dusent man uff den wyden plan 
<rs ref="Hildebrand">Hylbrant</rs> der alde in großer sorge nye kam 
Ist ys das ich no flyegen sprach der hochgeborn 
kere ich dan hyn weder so bin ich gar vorlarn 
Sechs dusent man sint myr eynig hye zu vil 
sprach <rs ref="Hildebrand">Hylbrant</rs> der alde dach bin ichs der ys wagen wel 
Das raß warff er umb der alde <rs ref="Hildebrand">Hylbrant</rs> 
Dye finde rant er an myt elenhaffter hant 
Er begonde dye helm schellen und hye die wonden wyt 
Das erhorten sin gesellen erst hub sych ein stryt 
Da kamen dye vyer zu im gerant 
vyl wonderlichen schyer Der alde <rs ref="Hildebrand">Hylbrant</rs> 
must von den finden sin ende han gnomen 
und weren im dye vyer nit so balde zu helff komen 
Ere schare was clein yr elend das was groß und starck 
Da det wol das best <rs ref="Hug">Hug</rs> von Denmarck 
<rs ref="Walther">Walther</rs> von Kerlingen und der monch <rs ref="Ylsam">Ylsam</rs> 
dye kamen myt gewalt anderhalb hin dan 
No haltent uch zusamen also sprach <rs ref="Eckehart">Eckart</rs> 
Nement dye swert zu den henden so geruet sie dye fart 
Sye slugen und stachen dye fonff wolgemuten man 
das sye das her dorchbrachen gar rytterlich hyn dan 
Also <rs ref="Studenfuß">Studenfuß</rs> von dem Rin die sin hat verlorn 
da blyß er auch noch der helff eyn horn 
Das vernam sin bruder <rs ref="Gere">Gern</rs> da er lag in der schar 
Sechs dusent helden kune sant er im zu helff dar 
Also dye fonff sahen das sye waren uberladen 
sye fochten sye nemen von den finden großern schaden 

Da sprach der alde wyse meinster <rs ref="Hildebrand">Hylbrant</rs> 
Uns sin dye unsern zu ferre wyr hant den dot an der hant 
Da sprach <rs ref="Hildebrand">Hylbrant</rs> Ys donckt mych gut gethan 
no laßen wyr vyer myt den finden umb gan 
und senden den fonfften hinder sych hin dan 
das uns auch komen zu helff dye unsern man 
Da sprach <rs ref="Hildebrand">Hylbrant</rs> der alde Der bode wel ich sin 
Vyl manchen da felte er det sin elen schin 
Er hyeb sych uß dem storm fere dort hyn dan 
da hylt uff eyner ecke <rs ref="Hildebrand">Hylbrant</rs> der kune man 
Also kam er uß dem storm der alde <rs ref="Hildebrand">Hylbrant</rs> 
Vyl endelich schyer er den helm ab bant 
und greyff noch sym hornlin und setzt ys an sin mont 
Er blyß es krefftiglich noch der helff da zu stont 
Das horn er lude erschelte der kune man 
da myt er dem here bedudet hynder sych hyn dan 
das er myt den finden not hette geleden 
myt sechs dusent man dye lange nacht het gestreden 
Da sprach getzogentlichen der hertzoch <rs ref="Nitger">Nitger</rs> 
Wol uff alle glich und sumet uch nit lenger 
Synt das dye finde unser frunde han bestan 
wyr komen in snel zu helff ys donckt mych gut gethan 
Ab <rs ref="Hildebrand">Hylbrant</rs> der alde zu dode worde erslagen 
wer solt den recken dan mere gein Bern sagen 
Sye gingen zu den raßen und warn wol bereyt 
Sye ranten alle glich yr eyner des andern nit entbeyt 
Eyn banner grune fuert <rs ref="Nitger">Nitger</rs> in der hant 
das sach hart gern der alde <rs ref="Hildebrand">Hylbrant</rs> 
Als er dye getrue helff so frolich komen sach 
er reyt weder zu den viern No horet wye er sprach 
Uns brenget dye getrue helff der hertzoch <rs ref="Nitger">Nitger</rs> 
Dye here zu beyden syten neygeten yr sper 
Dye schefft lude erbrachten von manches helden hant 
Zusamen sye da kamen recht als nieder brech eyn want 

Also sye zusamen gereden uff dye wal 
da hub sych von den recken gar eyn großer schal 
Sye hyeben dorch dye ringe das flyßen blut 
es lag von yrn handen manch kuner ritter gut 
Da gab der hertzoch <rs ref="Nitger">Nitger</rs> das baner uß der hant 
und greyff zu syner syten dye wyle was im nit lang 
noch eynem guden swert das was lang und breyt 
<rs ref="Studenfuß">Studenfuß</rs> mannen styfft er not und arbeyt 
Da streyt vermeßenlich der alde <rs ref="Hildebrand">Hylbrant</rs> 
nymant kont im glichen Er fuert in syner hant 
eyn scharpes swert swer lang und breyt 
das zu beyden syten gar crefftiglichen sneyt 
Welchen er mocht erlangen den lyß er nit genesen 
<rs ref="Hildebrand">Hylbrant</rs> der alde wye mocht er kuner sin gewesen 
Er hyeb dorch dye rynge das flyßende blut 
Er facht myt solchem gryme keyn alder ys nomer mee gedut 
Da streyt vermeßentlich <rs ref="Walther">Walther</rs> der degen 
Syn swert hort man erclyngen Da facht er so eben 
und streyt auch gar sere an allen wang 
myt lybe und myt gude seyt mans im seder dang 
Das det der edel vogt von Bern der kune wygant 
<rs ref="Walther">Walther</rs> von Kerlingen fuert an syner hant 
eyn swert das in dem storm als eyn glack erdoß 
<rs ref="Walther">Walthers</rs> elende was ußer maßen groß 
<rs ref="Hug">Hug</rs> von Denmarck eyn ußerwelther degen 
manchen rytter starck nam er da sin leben 
Er begonde helm hauwen und manchs schylts rant 
also in dye schonen frauwen von Brysach hatten gesant 
<rs ref="Eckehart">Eckart</rs> der kune eyn mere wygant 
viel wonderlichen schyer kam er dar gerant 
Er was gereden fere das wel ich uch sagen 
<rs ref="Studenfuß">Studenfuß</rs> bruder hat er sin heubt abgeslagen 
der was geheyßen <rs ref="Gere">Gere</rs> eyn kuner wygant 
<rs ref="Studenfuß">Studenfuß</rs> von dem Ryn kam schyer dar gerant 

myt sechs dusent man uff den wyden plan 
<rs ref="Eckehart">Eckart</rs> der kune in großer sorge nye kam 
Da slug er <rs ref="Eckehart">Eckarten</rs> uff synen stellen huwt 
das man das blut sach flyeßen von dem helm gut 
Uff der heyde grune struchelt er in das graß 
<rs ref="Eckehart">Eckart</rs> der kune myt krefften da bestanden was 
Da kam der hertzoch <rs ref="Nitger">Nitger</rs> zu getrongen da zuhant 
eyn blut farbes waffen fuert er in siner hant 
Er schrot dye liechten helm und manchen nuwen schylt 
da solt er in dem storm manchen kunen helten mylt 
Eyns beder mans genyßen dusent kuner man 
So macht eyner eyn her vertzagt der ys nit geliden kan 
Also was der hertzoch <rs ref="Nitger">Nitger</rs> eyn ußerwelter degen 
Er sprang zu sin frunden und halff ine stryts plegen 
<rs ref="Eckehart">Eckart</rs> der kune weder uff sprang 
syn gut swert im an der hende erclang 
Es was geheyßen Gleste und was unmaßen starck 
Da det wol das beste <rs ref="Walther">Walther</rs> und <rs ref="Hug">Hug</rs> von Denmarck 
<rs ref="Hildebrand">Hylbrant</rs> der alde und monch <rs ref="Ylsam">Ylsam</rs> 
dye kament myt gewalt ander halb hyen dan 
dorch das here getrongen das wel ich uch sagen 
Alter und jonger wart da vil zu dode erslagen 
<rs ref="Studenfuß">Studenfuß</rs> von dem Ryn und zwolff siner man 
uß dem harten storm an das geberge entran 
Man sach uber das gefylde fliehen zegelich 
under helm und schylt vor den keyser <rs ref="Ermenrich">Ermentrich</rs> 
Da jageten sye dye von Brysach wol einer rast wyt 
Da kerten sye da hyn weder Geschen was der stryt 

Da sye in dem storm warn zusamen komen 
da hatten dye von Brysach eyn schonen raup gnomen 
und erfachten myt dem swert hart degenlich 
<rs ref="Studenfuß">Studenfuß</rs> von dem Ryn was guts also rych 
er hat dar gefuert golt sylber und gewant 
Da hyß uff laden von Bern meynster <rs ref="Hildebrand">Hylbrant</rs> 
Also dye seumer warn bereyt und weder uff geladen 
und die kamer wagen dye da solten tragen 
da furten sye gein Bern das krefftig gut 
Das sach her <rs ref="Dietrich">Dyttherich</rs> gern er was dogentlich gemut 
Studenfußen von dem Ryn wart not vor <rs ref="Ermenrich">Ermentrich</rs> 
<rs ref="Hildebrand">Hylbrant</rs> myt synen frunden reyt gein Bern sycherlich 
uber dale und berg der dogenthaffte man 
An dem sebenden abent der helt vor Bern kam 
Da sprach <rs ref="Hildebrand">Hylbrant</rs> der alde Lieben frunde myn 
got muß unßer walten uns lest dalig nieman ine 
Dye stat yst besloßen sprach <rs ref="Hildebrand">Hylbrant</rs> der degen 
ich wel der schylt wacht wylliglich hye plegen 
Da deden sie vil gern das sye der alde bat 
Sye legeten sych zu felde vor Bern dye stat 
Manch fuer sye uff slugen die helden uber ale 
sych hub zu beyden syten eyn vil luder schale 
Dye schylde keret nyeder uff das lant 
Das thun ich dar umb also sprach <rs ref="Hildebrand">Hylbrant</rs> 
das uns nyeman erken yr stoltzen helden gut 
Da hant wyr schyer versuchet der kunen Wolffinge mut 
Dye schylde kerten sye umb nyeder uff das lant 
Da wart schyltweychter der alde <rs ref="Hildebrand">Hylbrant</rs> 
Er begonde dye weychter reyffen uff dem borg graben 
Und mogent sprach er der stat nit behaben 
Also der lyechte morgen an den hymel kam 
da stont uff myt sorgen der forst lobesam 

der degen kune als ine dye sorge betzwang 
wan im dye helden kemen dye wile was im lang 
Also der vogt von Bern dye helden uff dem felde ersach 
uß truriglichem mude no horent wye er sprach 
Der uns dye mere erfure yr stoltzen helden gut 
wan dye recken weren Er was truryglich gemut 
Wer sal es baß befinden sprach <rs ref="Wolfhart">Wolffart</rs> der degen 
noch baß dan ich selber Er erfacht als eyn eber 
wan er wart ertzornet und er kam in den stryt 
Der dye mere vor mych erfuer ich wolt im umber tragen nit 
Da wapent sych swinde der kune <rs ref="Wolfhart">Wolffart</rs> 
an leyt er sin gesmyde der helt was unvertzagt 
Syn swert er umb gorte sin helm er uff bant 
<rs ref="Wolfhart">Wolffart</rs> der kune was in stryden wol erkant 
Da hyß er im balde brengen der degen unvertzeyt 
eyn gut raß Yr herren uch sye geseyt 
ich wel alleyn ryden zu Bern vor dye stat 
Myt den helden wel ich stryden Kein helff er dar zu bat 
Hoch und wyt wart dye phort uff gethan 
an den selben zytten <rs ref="Wolfhart">Wolffart</rs> wart hin uß gelan 
Uber dye heyde grune kam er dar gerant 
gegen im von Bern syn ohem <rs ref="Hildebrand">Hylbrant</rs> 

Da hat er an sych gekeret das gulden sarbant 
<rs ref="Wolfhart">Wolffart</rs> der fragt ine der mere wer in het ußgesant 
Da sint wyr vor reyter sprach der kune man 
und sollent herberg entphaen dem keyser uff desem plan 
Dye solt yr entphaen nach hude von myner hant 
das ys dem mag versmahen der uch hat ußgesant 
Das raß warff er umb im wart unmaßen zorn 
er ruret ys krefftiglichen myt denn sporn 
Uber dye heyde grune kam er da gerant 
Den schylt warff <rs ref="Hildebrand">Hylbrant</rs> umb da sach er das sarbant 
Er sprach Byß got wilkom <rs ref="Hildebrand">Hylbrant</rs> lieber ohem myn 
dye helff sen ich gern dye du brengst von dem Ryn 
<rs ref="Wolfhart">Wolffart</rs> der kune kam weder in dye stat gerant 
Dem edeln vogt von Bern det er dye mere bekant 
Myt fonff hondert man er vor dye porten ging 
gar dogentlich er dye recken alle entphing 
Er sprach Byß got wylkom <rs ref="Hildebrand">Hylbrant</rs> lieber meynster myn 
und der hertzoch <rs ref="Nitger">Nitger</rs> der sal myn ohem sin 
<rs ref="Walther">Walther</rs> von Kerlingen und <rs ref="Hug">Hug</rs> der kune man 
dar nach dye recken alle dye ich nit genenen kan 
Er sprach Byß got wilkom <rs ref="Eckehart">Eckart</rs> du vil werder man 
Du dragst eyn getruwes herc du wilt mych nit in noden lan 
Was ich dyr dorch den keyser zu leyde han gethan 
das wel ich dych ergetzen dye wyl ich das leben han 
Danoch lag vorbargen der monch <rs ref="Ylsam">Ylsam</rs> 
myt harten großen sorgen bys man im holde gewan 
er und sin closter man eylff hondert wolgethan 
dye aber den liechten ringen drugen swartz kotten an 
Da fraget er der mere were sye mochten sin 
Sprach <rs ref="Hildebrand">Hylbrant</rs> der alde Er hat nit der holde din 
Ja yst ys myn bruder der monch <rs ref="Ylsam">Ylsam</rs> 
vergeb im sin schulde dorch got du werder man 
No darff ich nit syner helff sprach herre <rs ref="Dietrich">Dyttrich</rs> 
ich bin sin steder fint das wyß sycherlich 

Er slug myr vor Garten den lieben ohem myn 
Fruntschafft und sune sal im gar vorsaget syn 
So hetten wyr ubel gedinet also sprach <rs ref="Eckehart">Eckart</rs> 
Da sagten sye im der mere wye er uff der fart 
myt <rs ref="Studenfuß">Studenfuß</rs> manen hette gestreden 
und was er uff der straßen großer not het erleden 
Das wel ich in laßen genyßen sprach herre <rs ref="Dietrich">Dyttrich</rs> 
Eynen steden freden wyßent sycherlich 
sal er gein Brysach han weder an dem Ryn 
also sprach der von Bern des solt yr gewert sin 
So wol uff schyer sprach <rs ref="Eckehart">Eckart</rs> der degen 
frede und geleyde woln wyr im selber geben 
Sye wolten alle von dan sin gescheden da erwoscht sie mit der hÆ antæ 
No beydent ein wyle sprach meynster <rs ref="Hildebrand">Hylbrant</rs> 
Da baden und fleten im dye von Brysach 
Als der vogt von Bern das zu recht ersach 
er sprach Vergeben sy dye schult dem monch <rs ref="Ylsam">Ylsam</rs> 
Dorch uch so hab er hulde das wyß moge und man 
Do entphing ine lobelich der forst lobesam 
der edel vogt von Bern und alle sin man 
<rs ref="Wolfhart">Wolffart</rs> und Segestap dye zwen kune man 
sye forten den monch <rs ref="Ylsam">Ylsam</rs> uber <rs ref="Alphart">Alparts</rs> grab dan 
Da clageten sye clegelich den kindeschen man 
<rs ref="Alphart">Alpart</rs> den jongen der dot was gelegen 
Er sprach Das weyn last bliben man und ir wyp 
und achtet wye man uns vergelt <rs ref="Alphart">Alparts</rs> lyp 
Da sprach <rs ref="Eckehart">Eckart</rs> der gude Es donckt mych wolgethan 
raß und lude soln wyr ruwen lan 
bys an den sechsten morgen sprach <rs ref="Eckehart">Eckart</rs> der degen 
so mogen wyr uff dem felde gein den finden stryts plegen 

<rs ref="Studenfuß">Studenfuß</rs> von dem Rin was vor <rs ref="Ermenrich">Ermentrich</rs> komen 
<rs ref="Sebich">Sebich</rs> der ungetruwe hat dye mere vernomen 
Er sprach Wol uff vor Bern lieber herre myn 
koment sye zu der porten hin in so wyrt dye stat nommer din 
Sye gauten uber das gefylde uber dye heyde breyt 
Manch rytter kune und degen unvertzeyt 
des heres eyn mychel deyl kamen uff das felt 
Da slug man uff dem keyser manch schone getzelt 
Also <rs ref="Wolfhart">Wolffart</rs> der kune dye finde uff dem felde ersach 
uß truriglichem mude no horet wye er sprach 
Edel vogt von Bern kune und auch myn lieber herre 
no rech ich hart gern unßer hertzliches sere 
Da sprach <rs ref="Eckehart">Eckart</rs> der kune Ys donckt mych gut gethan 
wyr warten by der zyt was wyr folcks mogen han 
dye uns uß dem storm hye entwychen nit 
Sye hatten eylff dusent das Æ wasæ ein edel dyet 
Dye edeln borghern gingen in den sal 
ye zwen myt eyn ander und stegen hin zu dal 
der was wol zwentzig dusent ußerwelter man 
Sprach <rs ref="Hildebrand">Hylbrant</rs> der alde Wyr woln die finde wol bestan 
Es doncket auch mych vil gut gethan 
wyr laßen myn bruder <rs ref="Nere">Nere</rs> by der porten stan 
Ab wyr musten wychen lieber herre myn 
dem keyser Ermentriche er let uns balde ine 
No yst hye nit entwiches sprach <rs ref="Nydong">Nydong</rs> der degen 
Gebent myr dye fan rych ich wel yr selber plegen 
Ich fuer uch sycherlichen in des stormes not 
Uns muß der keyser entwichen ader woln geligen dot 
Da gab man <rs ref="Walderich">Walderichen</rs> das banner in dye hant 
Da wart sin geleyt der kune <rs ref="Sigebant">Sigebant</rs> 

Sye furten ys vor Bern und steckten ys uff den plan 
byß das der hinderst zum fordersten kam 
Also <rs ref="Sebich">Sebich</rs> der ungetruwe das banner ersach 
er jaget vor den keyser no horet wye er sprach 
Uns wel der vogt von Bern myt stryden hye bestan 
Bereytet uch zu storm ys donckt mych gut gethan 
<rs ref="Witege">Wytdich</rs> und <rs ref="Heime">Henne</rs> uch yst der keyser holt 
Er gybt uch vil gern sin sylber und sin golt 
Dar an solt yr gedencken yr ußerwelten degen 
ere solt in sym dinste wagen lyp und leben 
Wyltu stryden <rs ref="Sebich">Sebych</rs> sprach <rs ref="Witege">Wyttich</rs> der degen 
du und der keyser rych myt lib und myt leben 
wolten wyr by uch wagen in stormes not 
ich und der helt <rs ref="Heime">Henne</rs> ader woln geligen dot 
No wel ich by uch stryden sprach der keyser rych 
zwoschen uwer beyder syten das wyßet sicherlich 
So bereyt uch zu storm und uwer here so breyt 
den kunen Wolffingin yst umb Alparten leyt 
Da wart heupt meyster <rs ref="Rynolt">Rynolt</rs> von Meylan 
Dar umb wart im zu miete dye selbe stat so gethan 
Ine bat der rych keyser vor sych gan 
Er befalch im an den stonden syne storm fan 
Dye schare rych worden da bereyt 
under eym banner grune was von golde breyt 
acht baner under yglichen zehen dusent man 
Da mocht der vogt von Bern nit mee dan dryßig dusent han 
Da sprach von Kerlingen <rs ref="Walther">Walther</rs> der degen 
Ich wel des vorstryts noch hude hye plegen 
dorch her Dytterychs willen des forsten so zuhant 
Ich thun ys wol myt eren ich bin geborn uß dutzsch lant 
Das enwol got von hymel sprach <rs ref="Wolfhart">Wolffart</rs> der degen 
Ich wel des vorstryts noch hude hye plegen 

Ich thun ys wol von schulden mych zwingt die not 
<rs ref="Alphart">Alpart</rs> myn bruder yst myr gelegen dot 
Myt den selben worten er sprengen da began 
von Bern von der porten <rs ref="Wolfhart">Wolffart</rs> der kune man 
Gegen im reyt eyn grave von Dutzschgaw geborn 
von Wolffarts handen hatte er den lyp balde verlorn 
Er styß in von dem raß her nieder uff das lant 
Noch im kam getrongen der alde <rs ref="Hildebrand">Hylbrant</rs> 
<rs ref="Walther">Walther</rs> von Kerlingen und der monch <rs ref="Ylsam">Ylsam</rs> 
Dye here zu beyden sytten sagen da eyn ander an 
Da sprach der vogt von Bern Dorch got no sint gemant 
uber <rs ref="Witege">Wyttich</rs> und <rs ref="Heime">Henne</rs> die helden so zuhant 
<rs ref="Sebich">Sebich</rs> und <rs ref="Ermenrich">Ermentrich</rs> Die vyer worden erslagen 
so wolt ich Alparten nomer mee geclagen 
Der edel vogt von Bern det sin elen schyn 
Wo er ryt in dem storm da vermeldet ine der Hyldengryne 
Er begonde dye finde suchen hyn und dan 
<rs ref="Witege">Wytdich</rs> und <rs ref="Heime">Henne</rs> von den er großen schaden nam 
Also <rs ref="Witege">Wytdich</rs> und <rs ref="Heime">Hen</rs> das zu recht ersach 
ere yglicher syn zeychen von sym helm brach 
Dye schylde swongen sye zu rucke hinder sych zuhant 
das sye in dem stryde nyemant worden erkant 
<rs ref="Hache">Hach</rs> und <rs ref="Hildebrand">Hylbrant</rs> dye zwen helden gut 
dye hyeen dorch dye ringe das flyßen blut 
Sye warn in dem stryde myt zorn uberladen 
Da det dem rychen keyser nymant als großen schaden 
<rs ref="Walther">Walther</rs> von Kerlingen und <rs ref="Hug">Hug</rs> von Denmarck 
dye zwen rytter jong es warn helden starck 
Sye hyeen dorch dye ringe das flyßende blut 
es lag von yren handen manch rytter gut 
Da streyt vermeßentlichen der monch <rs ref="Ylsam">Ylsam</rs> 
Da sprach der keyser rych Was han ich dem gethan 
Das ich closter luden ye so getruwe was 
Sye singen gar ubeln done und feln manchen in das graß 

<rs ref="Nydong">Nydong</rs> stryts gert wan er des fanen plag 
Myt synem guden swert det er manchen slag 
Er hyeb ein straßen dorch dye wyde schare 
dye here zu beyden syten namen sin genot war 
<rs ref="Wolfhart">Wolffart</rs> der storm geryet und meyster <rs ref="Hildebrand">Hylbrant</rs> 
zu forderst in dem stryde da wart schyer entpfant 
manch rytter jonge umb <rs ref="Alphart">Alparts</rs> dot 
Sye worden under trongen in des stormes not 
<rs ref="Berhtram">Berchtram</rs> von dem berge manchen man erslug 
<rs ref="Sewart">Sewart</rs> der alde styfft erst ungefugk 
Zu dem kam schyer gereden <rs ref="Wolfhart">Wolffart</rs> der kune man 
er wont han gefonden dye von den er schaden nam 
An ranten sye da beyde den kunen degen 
Sye wolden in han gescheden von syg und vom leben 
Da wolt in nit entwychen der kune <rs ref="Wolfhart">Wolffart</rs> 
uff der heyde grune im sin raß zu dode erslagen wart 
Da stont zuschen ine beyden der kune degen 
Sye wolten in han gescheden vom syg und vom leben 
Eyn scharpes swert clang <rs ref="Wolfhart">Wolffart</rs> in der hant 
das erhort in dem stryde der alde <rs ref="Hildebrand">Hylbrant</rs> 
<rs ref="Hildebrand">Hylbrant</rs> der alde kam zu im gerant 
da er <rs ref="Wolfhart">Wolffarten</rs> in großen noden fant 
Er sprach Ohem <rs ref="Wolfhart">Wolffhart</rs> hab dyr eynen man 
und laß myr den andern das doncket mych geut getan 
<rs ref="Berhtram">Berchtram</rs> von dem berge den slug <rs ref="Hildebrand">Hylbrant</rs> 
Eyn scharpes swert swere fuert <rs ref="Wolfhart">Wolffart</rs> in der hant 
Er nam ys zu beyden syten und gap Sewarten eyn slag 
das er an schande dot vor im lag 
<rs ref="Hildebrand">Hylbrant</rs> der alde ein schons marck raß gefing 
das in dem stryde nahe by im ging 
Dar uff was schyer geseßen <rs ref="Wolfhart">Wolffart</rs> der ußerkorn 
Welchen er mocht erlangen der hat sin leben verlorn 

<rs ref="Eckehart">Eckart</rs> der kune eyn mere wygant 
dorch dye schylde grune vyel er uff das lant 
manch rytter kune das wel ich uch sagen 
von <rs ref="Eckehart">Eckarts</rs> handen worden dusent man erslagen 
Aller erst wart ertzornet Roschlin das raß gut 
Wye fast es vor <rs ref="Eckehart">Eckarten</rs> beyß und slug 
Druhondert man dreyp yß hinder sych hyn dan 
Er sucht <rs ref="Sebich">Sebychen</rs> den ungetruen der den rat hat gedan 
Also <rs ref="Sebich">Sebych</rs> der ungetruwe <rs ref="Eckehart">Eckarten</rs> an sach 
vyl wonderlichen schyer er syn zeychen von dem helm brach 
Den schylt swang er zu rucke hynder sych zu hant 
das er in dem stryde nymant worde erkant 
<rs ref="Witege">Wyttich</rs> und <rs ref="Heime">Hen</rs> dye zwen hylden gut 
dye hyeben dorch dye ringe das flyßen blut 
Sye warn in dem stryt myt zorn uberladen 
Da det dem vogt von Bern an luden nymant so großen schaden 
<rs ref="Walther">Walther</rs> von Kerlingen und <rs ref="Hug">Hug</rs> von Denmarck 
dye zwen rytter jung ys warn helden starck 
<rs ref="Hildebrand">Hylbrant</rs> der alde und der monch <rs ref="Ylsam">Ylsam</rs> 
dye kerten alle vyer geyn den zweyn kunen man 
<rs ref="Hug">Hug</rs> von Denmarck eyn scharpes waffen trug 
da myt der degen starck uff Wyttichen da slug 
das Lonen der helm vest da dreffen began 
Da kert noch dem schalle <rs ref="Eckehart">Eckart</rs> der kune man 
Nagelringes ecke da vil lude erclang 
Umb <rs ref="Witege">Wytdichen</rs> und <rs ref="Heime">Hen</rs> wart eyn groß getrang 
das dorch dye liechten helm das wilde fuer schoß 
Mynfurges ecke an <rs ref="Witege">Wyttiches</rs> hende lude erdoß 
<rs ref="Siegestab">Segenstap</rs> der jonge hauwen da began 
eyn straßen wyt dorch die zehen dusent man 

Als er den vogt von Bern von ferem an sach 
uß zorniglichem mude no horent wye er sprach 
Edeler vogt von Bern lieber herre myn 
ich kan yr nyrgen finden des muß ich trurig sin 
<rs ref="Witege">Wyttychs</rs> und <rs ref="Heime">Hen</rs> dye ys hant gethan 
Mag ichs aber gefugen ys muß in an das leben gan 
Der edel vogt von Bern hauwen da began 
ein straßen wyt dorch zehen dusent man 
<rs ref="Witege">Wytdich</rs> und <rs ref="Heime">Hen</rs> hatten den stryt erhaben 
<rs ref="Sebich">Sebich</rs> und <rs ref="Ermenrich">Ermentrich</rs> <rs ref="Witege">Wytdich</rs> und <rs ref="Heime">Hen</rs> dye vyer entron geyn Raben 
Da saget man <rs ref="Reinholt">Rynolden</rs> da dye mere 
wye <rs ref="Sebich">Sebich</rs> und <rs ref="Ermenrich">Ermentrych</rs> da entronen wern 
So halde ich altzu lang Zu der flucht legt er dye fan 
da folgt im nit mene uß dem stryde dan dryßig dusent man 
Nach mene dan fonfftzig dusent warn gelegen dot 
Dye andern huben sych uß dem stryde das det ine not 
Da jageten sye dye von Bern wol eyner rast wyt 
und kerten da weder Zugangen was der stryt 
Also sye weder in dem storm zusamen warn komen 
der edel vogt von Bern het gern vernomen 
was er lude in dem stryde het varlarn 
Umb dye was im leyde dem forsten ußerkorn 
Da sye das vernamen und zusamen waren komen 
und umb besahen da hatten sye vernomen 
das der von Bern zwey dusent was gelegen 
Dye claget clegelich der ußerwelte degen 
Da sprach <rs ref="Hildebrand">Hylbrant</rs> der alde Lieber herre myn 
edeler forst rych laßet uwer clagen syn 
Ere wyst doch wol selber forst lobesam 
das man in solichen stryden muß großen schaden han 
Da hyeß der monch <rs ref="Ylsam">Ylsam</rs> uff blasen sin her horn 
Da hette er der synen da keyn verlorn 
Da samelt er der synen da eylff hondert man 
dye aber den liechten ringen drugen swartz kotten an 

Wye balde der vogt von Bern in des keysers getzelt ging 
da fant er großen hort den er hat gelaßen hye 
sylber und gesteyn und das golt so rat 
das der edel forst von Bern sin helden da mit eren bot 
Des lobet man in dem lande den edeln <rs ref="Dietrich">Dyttherich</rs> 
Dar kam an schande manch wytwe rich 
Uff der heyde grune horen wyr nach sagen 
da hub sych von den frauwen weynen und clagen 
Da sprach der vogt von Bern Ys sal erlaubet wesen 
das man fuer zu lande dye mogent genesen 
Dye doden alle glich sal man begraben 
Fynde und frunde soln das urlap haben 
Dye wale sye da rumten und reden gein Bern in dye stat 
Dye mynniglichen frauwen als man uns gesaget hat 
myt der hertzochin frauw <rs ref="Ute">Uden</rs> iglich ging 
da yglich yren man dogentlich entphing 
Rych spyse und kost was da vil bereyt 
Man plag der stryt muden als uns yst geseyt 
Frauw <rs ref="Ute">Ude</rs> dye rych vor dye dysch ging 
Der vil edeln helden plag man truwen ye 
Das gut wart gedeylt under dye helden lobesam 
Da sprach <rs ref="Eckehart">Eckart</rs> der kune Wyr soln urlap han 
Der edel vogt von Bern so manig golt so rot 
er da myt wyllen den von Brysach bot 
Urlap zu der stonde namen dye helden lobesam 
und <rs ref="Eckehart">Eckart</rs> der kune auch urlap genam 

Das det der vogt myt truwen da zuhant 
der vil getruw von Bern der alde <rs ref="Hildebrand">Hylbrant</rs> 
Der edel vogt von Bern das nit vermeyt 
des wegs eyn rast er myt den hylden reyt 
Da hyen geyn Brysach was ine also not 
Und hat auch dyß buch eyn ende und heyst <rs ref="Alphart">Alparts</rs> dot 
