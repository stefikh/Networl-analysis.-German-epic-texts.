———————————
und enbiutet dir lieber herre min 
als lieb dir alle frowen sin 
und ouch din hohiu werdecheit 
da von man verre und nahen sait 
daz du gedenchest dar an 
daz du der tiwerste man 
bist uber elliu riche 
Nu tuo ouch dem geliche 
daz niman uf der erde 
lebt als du so werde 
Bistu so chune also man seit 
so erzeige dine manheit 
an im ob du bist ein man 
Des wil er dich niht erlan 
als chuen du sist des bittet er dih 
Darumb hat er her gesendet mih 
daz du mit im stritest 
und sin so lange bitest 
daz er her chom ode du chum dar 
Ich sag dir herre daz vur war 
daz er wil nimmer uf gehan 
od er mueze dih bestan 
Her <rs ref="Dietrich">Ditrich</rs> sprach ze dem helde balt 
<rs ref="Wolfhart">Wolfhart</rs> sag mir wi ist er gestalt 
In welher maz ist er ein man 
der mih daz vehten biutet an 
Ab her <rs ref="Wolfhart">Wolfhart</rs> do sprach 
So chunen man ih nie gesah 
in allen minen ziten 
weder nahen noh witen 

———————————

daz ih eine mit im strite 
Ez enwær niht sin ob ich rite 
Her <rs ref="Wolfhart">Wolfhart</rs> sprechen dô began 
Lieber herre gedenket dran 
wie ih und ouch <rs ref="Hildebrand">Hildebrant</rs> 
mit iu roumten roemisch lant 
Waz wir iu triwen han getan 
da sult ir nu gedenchen an 
und helfet uns von dirre nôt 
Geschiht daz niht so si wir tôt 
So geseht ouch ir uns nimmer mêr 
Ih bin darumbe chomen her 
Do sprach der Bernære 
Durch so getaniu mære 
wil ih mit niman striten 
Do sprach <rs ref="Wolfhart">Wolfhart</rs> an den zîten 
harte zornechliche 
wider den chunch riche 
Mir ist daz nu und e bekant 
ir wurt ein rekhe nie genant 

Ir sit ein zage daz waiz ih wol 
an daz manz niht reden sol 
Swer vil gedient den argen 
den bosen unt den chargen 
der verliuset alle sin arbait 
daz ist mir diche vor gesait 
Daz selbe ist ouch mir geschehen 
Ir sult mih nimmer mer gesehen 
in iwerm dienst her <rs ref="Dietrich">Dieterich</rs> 
Ih trowe immer wol daz ich 


ich sol iuch daz niht verdagen 
ichn welle ez iu vil rehte sagen 
der rîche vurste von Bolan 
ob irn niht gturret bestan 
bringet zer <rs ref="Etzel">Etzeln</rs> marche 
ritterschaft vil starche 
er sehste sin 
u der herre min 
se wil bestan 
daz sullet ir uf mir han 
Daz her bat er got bewarn 
<rs ref="Wolfhart">Wolfhart</rs> wolt damit danne varn 
her <rs ref="Dietrich">Ditrich</rs> bat in biten 
er sprach Ih muz riten 

nt sin leben 
e triwe geben 
mach bringen dar 
be hin wider var 
manch man 
gen began 
an wære 
en mære 
ern ist ze lanch noh ze grôz 
nder sin genoz 
sam geseit 
manheit 
niht geliche 
ge riche 
ch do zehant 
an dir bechant 


Den wort daz du dinen zorn last 
ih wil tun des du mih gebeten hast 
Mit dir ih nun geschimphet han 

E ih dih hercenlieber man 
lieze in deheiner not 
ih wolt e chiesen den tot 
Nu gahe wider baltlich 
und sage dem hohem chunge rich 
Swes er hat an mih gegert 
des wirt er vollechlich gewert 
Ih wil mit im gerne striten 
unde wil nah dir riten 
da ih sin her vinde 
Vor allem sinem gesinde 
wil ih den vursten bestan 
Vil guten willen ih des han 
Ouch solt du einez niht verdagen 
dem Bolan ruoche von mir sagen 
Ich dunche mih dar zu ze endehaft 
und hab ouch an dem libe di chraft 
Swaz ein rekhe eren sol began 
swi man in di suochet an 
mit swerten od mit dem sper 
ode swi man sin an ieman ger 
daz selbe vindet man an mir 
Daz sag im edel degen zir 
Sag im als er mir enbot 
mir si des vur war gar unnot 
daz ih selb vierde in bestan 
ih wil halt di zwene ab lan 
Ich han den mut er muz mih sehen 

swaz mir darumbe mach geschehen 
Des han ih mih erwegen gar 
so ih nimmer wol gevar 
Nu sag dem vursten uzerchorn 
Ez si im lieb ez si im zorn 
ih muoz versuchen waz er chan 
des wil ih nimmer ab gestan 
Her <rs ref="Wolfhart">Wolfhart</rs> sprach So wil ih varn 
Herre min got muz iuch bewarn 
Nu gelebt ih nie so lieben tach 
als nu seit ih daz sagen mach 
dem chunge <rs ref="Wenezlan">Wenezlan</rs> vur war 
daz ir welt chomen nah mir dar 
Des vreunt sih jene und di 
So liebiu mære gehort er ni 
Her <rs ref="Dietrich">Ditrich</rs> gie alzehant 
da er den chunch <rs ref="Etzel">Ezeln</rs> vant 
Also er in an sach 
nu sult ir horn wie er sprach 
Chunch uz Hiunischsriche 
ih wil minnechliche 
varn mit dinen hulden 
Ih bin von vremden schulden 
in einen starchen champf chomen 
Daz hastu selbe wol vernomen 
Der chunch <rs ref="Etzel">Ezel</rs> sprach do 
zu dem voget von Berne so 
Ane mih laz ih iuch ninder chomen 
Ih han daz mære wol vernomen 

Ih wil ouch mit dir riten 
sehen iwer beder striten 
und dar nah alle di ih han 
Swaz darvmbe mag ergan 
Allen minen rekhen 
wir suln raise strekhen 
da hin da wir si vinden 
des wil ih niht erwinden 
Der chunch <rs ref="Etzel">Ezel</rs> do gie 
und hiez jene und die 
alle sin vil bereit 
Mænnechleich do niht enbeit 
Diu gezelt wurden ab genomen 
Nu ist ez an daz ende chomen 
da ez get an ein striten 
Nu wil ih ouch niht biten 
Ih wil ez bringen daran 
da diu aventiwer sol ergan 
Geladen wurden do soumære 
Eine waren fro der mære 
daz man solte striten 
Genuoge sah man an den citen 
gebaren trourechliche 

Hin vert <rs ref="Etzel">Ezel</rs> der riche 
Allen den tach daz her saich 
unz daz der abent zu staich 
Si quamen an di Salza dan 
Uber prukken man began 
zu den vinde an ir lant 
Man herbergte alzehant 
vaste vur und widere 
bediu uf und nidere 
<rs ref="Marsiljan">Marschalch</rs> was her <rs ref="Rüdiger">Rudeger</rs> 
Iselichem vursten her 
uz gemezzen 
t vergezzen 
t endehafter chur 
en ringe vur 
estechet 
n gemerchet 
lich vurste was 
daz uz las 
ge breite velt 
it gezelt 
en geslagen 
banier dar uf wagen 
diu was gruen so was diu rot 
an gebot 

ge stille 
ller wille 
er raste lanch 
er sunder wanch 
braite drier wit 
Ez ist chomen an di cit 
do daz mære sol ende han 
<rs ref="Wolfhart">Wolfhart</rs> gegan 
dô er den Bernære sach 
zehant do der helt sprach 
et ab chomen 
von mir vernomen 
e diu mære 
te wære 
dô sprach der vurste von roemisch lant 
wigant 
sage dem vursten von Bolan 
daz ich ine wil bestan 
und tu im daz vil rehte chunt 
Sag im ouch an dirre stunt 
swelhz im aller liebste si 
dez wil ih im gesten bi 
da von laz ih mih niht scheiden 
Wil er zwischen den heren beiden 
disen champf lazen geschehn 
da wirt ein schonez zusehn 
von unser beder mage 

Vil rehte du in vrage 
ob ez in also dunche gut 
Des ist im willich min muot 
und wil sin gern erbiten 
Wil ab er danne striten 
under einem vanen mit siner schar 
so bringe ouch ih eine dar 
Und sag im rehte bi got 
dar an wart ih sinem gebot 
Herre min so wil ih varn 
Got der tu iuch wol bewarn 
und helfe mir durch sinen tot 
daz ir di hercenlichen not 
mit gnaden uberwindet 
und sigehafte vreude vindet 
Umbe cherte sich der chuene 
Uber dise heide gruene 
gahte der helt guote 
mit unverzagtem mute 
in daz her uber jenen blan 
da er vant den Bolan 
under einem gecelte daz was wit 
Himit der degen an der cit 

und herter denne ein stal 
Uf daz chastelan der liehtgemal 
snelle und retterlichen saz 
Wol moht daz ors geliden daz 
Schilt an den arm sper in di hant 
ze houbet man im den helm bant 

als er ze rehte solde stan 
Da mit zogt er uf den blan 
Ouch sah er gegn im zogen her 
dem ze retterschefte was vil ger 
der unverzagte <rs ref="Wenezlan">Wenezlan</rs> 
In sprungen gie sin chastelan 
An im so hielt ein michel schar 
der tjoste stat geroumet gar 
Manch stoereie sah da zu 
Ez was dennoh harte vru 
Och gebot man an den citen 
niman sol riten 
ouf der tjoste zilstat 
di man hie uz gestechet hat 
Nu sint si uf den rinch chomen 
diu sper sint in di hant genomen 
Jener haldet dort dirre hie 
zu sahen ene und die 
Zwischen den heren uf daz velt 
was uf geslagen ein rich gecelt 
dar under di frowen sazen 
vor den si di tjoste mazen 
Ouch hoert di aventiwer lesen 
Di churzen wærn gern lanch gewesen 

darumb daz si di tjoste heten wol gesehn 
diu von in beden sol geschehn 
Di hohen mutes riche 
von stat triben geliche 
ietwederre sin chastelan 
als er sich aller beste versan 
Man nam ir bedenêalben war 
Man sah ir schenchel vligen dar 
den oersen neben den siten 
nah brise schone riten 
Da wart mit poinder wol geriten 
vælieren bedenêalp vermiten 
Bediu oers nie gewanchten 
Gelich diu sper si sanchten 
Ietwederre durch des andern schilt 
sin sper ze druns stuchen cilt 
Als ih mih reht verwæne 
man sah der schilde spæne 
gegen den luften vliegen 
Diu oers sih musten piegen 
Si waren an einander so sere chomen 
daz in daz sitzen wart benomen 
Ietweders chastelan 
moht von den stichen niht gestan 
Auch muosen si bede chomen nidere 
daz muet si bede sere sidere 
Di riemen uz den schilden 
mit bresten sih uf cilden 
Ir helme verre von in vlugen 
di ringe sich in ir verch pugen 

Ez enwart nie herter tjost getan 
Da lach oers und man 
Jr wapenroekhe sih zarten 
da si sich in bewarten 
Daz blvot in svnder lovgen 
Brast vz beden ovgen 
Si lagen sam si wæren tot 
Do gie in von schulden not 
Tot warn ouch diu chastelan 
Doh berihte sih der Bolan 
uf e der von Berne 
Nu sult ir horen gerne 
alrerst ein hertez striten 
Ouch was in den citen 
der vogt von Bern uf chomen 
Da wart mit handen genomen 
zwai swert lieht und gut 
Si heten grimmigen mut 
Si sluogen unerbarmech dar 
Nu merchet rehte vur war 
disen hazlichen strit 
Wederêalbe ez nu gelit 
daz mugt ir gerne vernemen 
So mach iu daz mære wol gezemen 
Ir helme lieht und guot 
di edelen helde hohgemuot 
heten di uf gebunden 
Howen si begunden 
bediu brunne und schilt 
daz wart allez enzwai gecilt 
Si sluogen daz ez tunte 
ob in der luft sih enzunte 
und ouch daz diu erde hal 

Von ir slegen was ein schal 
da von berge und tal chlanch 
Nah islichem slage spranch 
ouz ganzem libe daz blut 
Und wærn di brunne niht so gut 
an ir libe gewesen 
si wæren bede niht genesen 
Der minne solt si chouften tiwer 
Uz ir helmen daz wilde fiwer 
von den slegen vuor entwer 
Von zwain rekhen wart nimer 
ein so herter strit gestriten 
Ir ringe wurden sere versniten 
von ir swertes ekken 
Si begunden diu gebot lekken 
mit slegen dar ane zal 
Man hort den grimmigen schal 
vil nah wol einer mil lanch 
Vil manch fiwers vanch spranch 
uz helmen und uz brunne 
Vil chlaine was ir wunne 
Von ir swungen soust ein wint 
Er wær der sinne gewesen ein chint 
der durch scheiden drunder wær gegan 
da der strit wart getan 
Wol unz uf fruo imbizcit 
werte zwischen in der strit 
Von ir vuozzen wart ez bloz 
da e daz gras was vil groz 
daz lach sam ez wære erjeten 
So swindez pfat wart nie getreten 

von zwain diet degnen 
Sus vahten di bewegnen 
Vil sere muete si der swaiz 
des gie not wan in was heiz 

Vur der chvneginne ge zelt 
waren si mit strite chomen 
Manch wanch wart da genomen 
under schildes rande 
An in beiden man bechande 
vil manlichez ellen 
des ih niht mag erzellen 
Man sah da michel schowen 
und ouch wunschen von den frowen 
hailes vunt in beiden 
Si waren ungescheiden 
Do nahent ez gegn mittem tage 
Nu merchet rehte waz ih sage 
Muede was ir beder lip 
Nun daz si dahten an diu wip 
si wæren bedesamt gelegen 
von muede und ouch von herten slegen 
Doh sah der starche Bolan 
dem vogt von Berne daz wol an 
daz im diu chraft ab gie 
Er lie in geruowen nie 
er begund in vaste triben 
an deheiner stat beliben 
Her <rs ref="Dietrich">Ditrich</rs> weichen began 
vaste vor dem Bolan 
Daz was den Hiunen laide 

Er traib in uber di haide 
durch des chung <rs ref="Etzel">Ezeln</rs> her 
Des starchen <rs ref="Dietrich">Ditriches</rs> wer 
wart unmazlichen chranch 
Vaste im der Bolan zu spranch 

vil mangen bitterlichen slach 
Man sah da mangen <rs ref="Etzel">Ezeln</rs> man 
vil sere wainende stan 
umbe den vogt von Berne 
Nu sult ir horen gerne 
Her <rs ref="Dietrich">Ditrich</rs> was nu chomen 
da daz her nah ende het genomen 
Im het der Bolan von der hant 
gar gehowen sinen rant 
und ouch in selben nah uberstriten 
Do chom ouch <rs ref="Wolfhart">Wolfhart</rs> geriten 
Den herren er in noeten sah 
Er rief vil loute und sprach 
Owe der hercenswære 
Wi nu her Bernære 
War ist iwer starchiu chraft hin chomen 
Wirt iu diu were hiute benomen 
Daz ir verlieset den sich 
daz ist der laidiste blich 
der mir ie an iu geschah 
Ouch get iu diu hoene immer nah 
Gedenchet an di widervart 
Stet vaste als ein stanêart 
Werft den schilt uf daz lant 
nemt daz swert in bede hant 
Gedenchet edel <rs ref="Dietrich">Ditrich</rs> 

daz erbelos wirt romisch rich 
wert ir sigelos chunch her 
so genennet man iuch nimmer mer 
<rs ref="Dietrich">Ditrichen</rs> von Berne 
Da von wert ir iuch gerne 

Swi ir iv an gesigen lat 
So si wir endechlichen tot 
Nv vberheft uns hercenlicher nott 
Gedenchet an des lewen chraft 
Wi er sih wert so er ist noethaft 
al daz selbe tut ouch ir 
Wert iuch mærer helt zir 
und tribet in her widere 
Daz manen half in sidere 
den starchen <rs ref="Dietrich">Ditrichen</rs> 
Daz swert vil mannlichen 
er ze beden handen nam 
Do sluch er uf den Bolan 
di starchen slege ane zal 
Er traib in wider uber daz wal 
daz selbe geverte wider dan 
Weichende gie vaste der Bolan 
Er traib in uf den rinch widere 
bediu uf und nidere 
zwischen den heren her und dar 
Ir gesaht ni deheinen man so gar 

verzagen in deheines strites vart 
Hurta wi da gevohten wart 
vor der chuneginne gezelt 
Von slegen wart ir beider gelt 
also grimmechlich getan 
der swaiz in durch di ringe ran 
Doh ze jungest und ze leste 
von Berne der noetveste 
den Bolan triben began 
vaste durch der Riuzen her dan 


des heres unz an daz ende 
Diu rede ist unwende 
Er was im erbolgen hazlich genuch 
Anderêalben er in her wider sluoch 
durch daz her ein ander gazzen 
Er begund in vur vazzen 
mit slegen also sere 
daz dem Bolan here 
in sinen tagen nie so we geschah 
Wider den Bernær er des jah 
Sus traib er in wider dan 
ab hin uf jenen blan 
da si zesamne waren chomen 
Da gewinnet einer schaden der ander vromen 
Der strit da vaste gie entwer 
zwischen in hin unde her 
Ez was ouch ietweders schilt 
mit slegen gar hin gecilt 
Di spangen ab den helmen lieht 
di beliben von den slegen nieht 

Man sah si vaste enstet stan 
Daz fiwer gremlichen bran 
uz helmen und uz swerten 
Scheidens si niht gerten 
Nu was ez uf den abent chomen 
Ir twederre het den sikh genomen 
an dem anderm dannoh 
Her <rs ref="Dietrich">Ditrich</rs> gedahte doh 
Ja herre wi lange sol ditze sin 
Ez muoz iezu daz leben min 

